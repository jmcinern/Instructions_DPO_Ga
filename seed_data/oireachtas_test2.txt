Is cúis áthais dom an deis a fháil an Teach a chur ar an eolas faoin maoiniú iomlán de luach €1.27 billiún atá curtha ar fáil do mo Roinn i mbuiséad 2025. Tabharfaidh mé achoimre freisin ar chuid de na bearta lena ndéanfar cothú, feabhsú agus forbairt ar na hearnálacha a bhfuil freagracht agam astu.


Sa tréimhse 10 mbliana go dtí deireadh na bliana 2013 bhí sa bhreis agus 6,000 gearán faighte ag m'oifig, 96 imscrúdú oifigiúil seolta againn agus 213 léirmheas nó iniúchtaí déanta ar chur i bhfeidhm scéimeanna teanga chomh maith le monatóireacht déanta ar ghnéithe eile den Acht. Ba cheart dom a rá ón tús gur oifig bheag í m'oifigse le sé státsheirbhísí atá ar iasacht ón Roinn Ealaíon, Oidhreachta agus Gaeltachta agus is soláthar de €567,000 a bhí ceadaithe do m'oifig don bhliain 2014 agus ba mhaith liom fáiltiú roimh an ardú go €670,000 atá ceadaithe don oifig don bhliain 2015. Fiú leis an ardú atá tagtha ar sholáthar airgid na hoifige fágtar fós go bhfuil sí ar cheann de na hoifigí stáit is lú sa tír.


Ní gá dhom a lua ach aon cheann amháin de na ceisteanna a bhí conspóideach, gan aon fháth, gan aon údar, agus mise i mbun na hoifige— agus sin í ceist na trí mbád a ceannaíodh thall sa Ghearmáin.  Rinneadh ceist phoiliticiúil den rud sin ar an bpointe a ceanglaíodh i gcaladh anseo in Éirinn iad.


27. D'fhiafraigh Deputy Éamon Ó Cuív den Aire Ealaíon, Oidhreachta agus Gaeltachta an aontaíonn sé leis an gcóras nua-mhaoinithe atá molta ag Foras na Gaeilge a fhágfaidh go mbeidh laghdú foirne i mórán gach réimse de na ceanneagraíochtaí roghnaithe; nach mbeidh soláthar déanta d’íocaíochtaí iomarcaíochta do na ceanneagraíochtaí roghnaithe ná do na heagraíochtaí a bheidh ag cailleadh maoinithe; go mbeidh Foras na Gaeilge ag sárú dea-chleachtais maidir le bainistiú athruithe; go bhfuil luas míchuí leis an bpróiseas; agus go bhfuil an Foras ag séanadh a gceart ar fhostaithe na hearnála Gaeilge; agus an ndéanfaidh sé ráiteas ina thaobh.  [24278/14]


Bhí muide i dteangmháil le stáisiún tráchtála sa gceantar. Níor léirigh siad mórán spéise ionann ó thaobh sholáthar cláir, áiseanna a roinnt nó rud ar bith mar sin. Ní heol dom go bhfuil clár Gaeilge ag aon stáisiún tráchtála sa cheantar s'againne faoi láthair. Níl a fhios agam cé na féidearthachtaí atá ansin.


- Mar a bhaineann sé le tacú le teaghlaigh Ghaeltachta tríd an ngréasán bunscoileanna agus iar-bhunscoileanna Gaeltachta, luafainn an chistíocht ardaithe thar tréimhse de bhlianta beaga anuas atá á cur ar fáil ag mo Roinn chun deiseanna breise sealbhaithe agus saibhrithe teanga a chur ar fáil do lucht freastail scoileanna Gaeltachta ó cheann ceann na bliana. Cuimsítear sa tacaíocht sin na cistí faoi leith a chuirtear ar fáil faoi Scéim na gCúntóirí Teanga; Clár na gCluichí Gaelacha agus Clár na nEalaíon Teangabhunaithe.


Luaigh sé cúrsaí comharthaíochta agus Oifig na n-Oibreacha Poiblí go sonrach, agus iad ag cur comharthaí in áirde.  Mar is eol don Teachta, tá sin clúdaithe faoi Alt 9 den Acht maidir le rialacháin.  Tá rialacháin ar leith i bhfeidhm maidir le cúrsaí comharthaíochta i dtaca le comhluchtaí poiblí.


196. D'fhiafraigh Deputy Éamon Ó Cuív den Aire Ealaíon, Oidhreachta agus Gaeltachta Ealaíon, Oidhreachta agus Gaeltachta cén uair a bhfuil sé i gceist aici go gcasfaidh an tAire Stáit McHugh le hionadaithe ó phobal Inis Meáin, mar atá geallta aige, chun forbairt Ché an Chalaidh Mhóir a phlé leo; agus an ndéanfaidh sí ráiteas ina thaobh.  [45614/15] Mar is eol don Teachta, is cúram do Chomhairle Contae na Gaillimhe Cé an Chalaidh Mhóir ar Inis Meáin. É sin ráite, tá mé sásta, ar ndóigh, bualadh le toscaireacht ón oileán maidir leis an gcé ach dáta do chruinniú dá leithéid a aontú leo. Tá sé sin curtha in iúl agam d'ionadaithe Inis Meáin.


Cuirim fáilte ar ais roimh na finnéithe. Bhí siad anseo cheana. Gabhaim míle buíochas leo as ucht an obair atá á déanamh acu. Déanaim comhghairdeas leo freisin agus tréaslaím leo ó thaobh an fhoclóra de. Bhí deis agam a bheith páirteach sa seoladh oifigiúil. Bhain mé an-taitneamh as. Bhí sé thar a bheith suimiúil. Níor cheap mé go mbeadh sé chomh suimiúil sin a bheith ag éisteacht le plé maidir le foclóir nua. Tá obair na gcapall déanta ag an bhForas.


Tá sé scannalach nach bhfuil Gaeilge ag deichniúr as an seisear déag sna hoifigí teagmhála atá ainmnithe le comhcheangail a dhéanamh le hOifig an Choimisinéara Teanga. Nuair a labhraím le daoine sa Státseirbhís a bhfuil Gaeilge acu, deireann siad liom gur bhreá leo ról den chineál sin. Tá siad coinnithe in áiteanna eile, áfach, agus níl feidhm Ghaeilge ar bith ag baint leis an obair a dhéanann siad ó lá go lá. Cén chaoi a dtiocfaimid thairis sin? An féidir atheagrú a dhéanamh nuair atá bac ar earcaíocht sa Státseirbhís?


Tá srianta pleanála agus costais ardaithe, easpa tithíochta shóisialta agus tithíocht inacmhainne, affordable housing, i gConamara láir, agus i gceantair tuaithe Ghaeltachta eile, ag cur stop le daoine óga oilte fanacht ina gceantar dúchais féin agus ár muintir atá ar imirce filleadh nó athlonnú ar ais ina gceantar. Go deimhin, tá na srianta atá luaite ag brú daoine amach as a gceantair Ghaeltachta, rud a dhearbhaíonn go bhfuilimid ar ár nglúine ag iarraidh dul i ngleic leis seo lá i ndiaidh lae, agus beidh sna blianta amach romhainn. Tá práinn le leasú ar an bhfadhb seo Iáithreach. Gan dídean, ní bheidh pobal agus ní bheidh teanga againn.


Chomh maith leis sin tháinig méadú ar na díolacháin ó bhliain go chéile. Sa bhliain 1935 díoladh luach £34,432; sa bhliain 1938, £46,183; agus sa bhliain dá éis sin, £84,543.  Dob é méid na ndíolachán anuraidh ná tuairim is £196,800, gan ar díoladh de bhréidín baile do chur san áireamh.


As we all know, in 2001 a commission of inquiry, under Mr. Justice Henry Barron, was established by the Irish Government.  Ní raibh sé de chumhacht ag an mBreitheamh Barron iachall a chur ar dhaoine fianaise a thabhairt in aghaidh a dtola agus ní raibh sé sásta leis an leibhéal comhoibrithe a fuair sé ón Ministry of Defence sa Bhreatain.  I 1999, chinn an Taoiseach ag an am, Bertie Ahern, ar fhiosrúcháin ar leith a chur ar siúl leis an scéal a fhiosrú.  Ach go dtí seo, níl dul chun cinn déanta leis an fhírinne a bhaint amach.  Níos mó ná 30 bliain níos moille, tá an fhírinne fós á chuardach.


Ba mhaith liom a shoiléiriú don Seanadóir go bhfuiI an tAire oscailte d’aon chéim réasúnta a thógáil a chuideodh le réiteach a fháil ar an gceist ata ardaithe aige. Tuigim nach bhfuil an farantóir ag éileamh fhóirdheontais ón Roinn ach go bhfuil sé ráite aige nach mbeidh sé in ann seirbhís a chur ar fáil sa gheimhreadh má chuirtear na fodhlíthe i bhfeidhm. Is léir don Aire mar sin go mbaineann an cheist áirithe atá faoi chaibidil ag an Seanadóir le Comhairle Contae na Gaillimhe agus an farantóir. É sin réite tá an tAire Stáit le freagracht as na hoileáin, sásta tathant ar na páirtithe leasmhara éagsúla teacht le chéile chun a chinntiú go leanfar leis an tseirbhís farantóireachta chuig Árainn. Is féidir liom a chinntiú don Seanadóir go leanfar le gach iarracht chun a chinntiú go mbeidh seirbhis farantóireacht rialta do phaisinéirí chuig an oileán i rith na bliana agus go bhfuil an Roinn ar fáil aon am le haghaidh comhráití.


Tuigeann muid in Éireann gurb é an cur chuige is fearr le dul chun cinn a dhéanamh ná comhpháirtíocht idir na húdaráis agus na geallshealbhóirí ar fad. Ta sé seo le feiceáil go forleathan in Éireann. Mar shampla, tá cur chuige comhpháirtíochta den chineál seo le feiceáil sa tríú leibhéal - bíonn ionadaíocht ar bhoird na húdaráis oideachais ó na mic léinn, ó na coláistí, ón earnáil ghnó agus ó gheallshealbhóirí eile. Tógann na grúpaí éagsúla na cinntí i bpáirt le chéile. Is féidir neart samplaí eile i sochaí na hÉireann a lua chomh maith. Mar sin, cén fáth nach bhfuil an Roinn Ealaíon, Oidhreachta agus Gaeltachta sásta glacadh leis an bpríomhmholadh atá déanta againn le trí bliana anuas? Tá sé ráite againn gur chóir struchtúr ardleibhéil a bhunú idir na húdaráis agus na heagraíochtaí pobail Gaeilge agus Gaeltachta, áit ina ndéanfar na moltaí sula gcuirtear ar aghaidh chuig na hAirí cuí iad.


Tá súil ag an gcomhlacht tabhairt faoin dúshlán idirnáisiúnta anois ar bhonn an athstruchtúraithe atá déanta aige le gairid ar a ghnó i nGaoth Dobhair. Beidh an comhlacht ag díriú ar tháirgí dúchasacha a fhorbairt sa mhonarcha sin, go háirithe casóga tarrthála agus réimse buataisí iascaireachta, chomh maith le dáileadh ilréimse gairméidí Ghrúpa Sioen in Éirinn.


Is faoi Achtanna na dTithe (Gaeltacht), 1929 go 1979, a íocann mo Roinnse deontais i leith tithe nua sa Ghaeltacht.  Ceann de na coinníollacha a bhaineann leis an deontas sin ná go gcaithfidh an Ghaeilge a bheith mar ghnáththeanga labhartha ag iarratasóirí agus a dteaghlaigh.  Níl sé i gceist an coinníoll sin a athrú.  Níl baint ag Cigirí na Roinne Comhshaoil agus Rialtais Áitiúil leis an scéim áirithe seo.


Dá bhrí sin, ó tharla nach bhfuil eolas againn cá bhfuil na háiteanna in bhfuil an Ghaeilge á labhairt mar ghnáth-urlabhra i measc na ndaoine, ba mhaith liom a fháil amach cá bhfuil na scoileanna úd ar dúradh go raibh  na páistí ag freastal orthu.  Cá bhfuil na ceantair úd gurb é tuairim an Aire ina dtaobh go raibh an Ghaeilge chomh beo iontu gurb fhiú páistí ón nGalltacht a chur chucu?


Cabhróidh an stádas oifigiúil sin le daoine atá ag iarraidh athbheochan a chothú. Bhí mé páirteach i ndíospóireacht in Ollscoil Bhaile Átha Cliath cúpla ansin agus bhí mic léinn a rá nár cheart airgead a chaitheamh ar cheist na teanga. Ní ghá a rá nár aontaigh mé leo. Tá sé an tábhachtach níos mó airgead a chaitheamh, ar na meánscoileanna go speisialta. Tá Gaelscoileanna i Loch Garman ach níl aon mheánscoil lán-Ghaelach.


Tá fhios agam go bhfuil moladh déanta ag an Rialtas, Oifig an Choimisinéara Teanga a thabhairt isteach go Baile Átha Cliath agus é a bheith istigh san oifig chéanna leis an Ombudsman agus ní aontaím leis sin.  Measaim go bhfuil sin ag cur isteach ar neamhspleáchas agus ar ról an Choimisinéara Teanga agus is mór an trua é sin.  Tuigtear dom fiú nach bhfuil aon airgead le sábháil i dtaca leis an bhfreagra Dála a fuair Teachta sa Teach eile nach bhfuil aon airgead le sábháil nuair atá sé sin déanta, is mór an trua go bhfuil sé sin ag tarlú.  D'fhéadfadh ról iontach mór a bheith ag an Choimisinéir Teanga, ról neamhspleách trédhearcach a bheith ag an Choimisinéir Teanga agus a oifig anseo i gcur chur cinn an Bhille.


Déanaim mo chomhghairdeas leat, a Cheann Comhairle, faoi do cheapachán ag an Dáil. Is onóir mhór duit agus dod' theaghlach. Táim cinnte go ndéanfaidh tú do dhícheall do chuid ghnó a dhéanamh go cruinn agus é sin ina iomlán. Ar mo shon féin agus ar son Shinn Féin, ach go háirithe ar son an Teachta Caoimhghín Ó Caoláin, déanaim ár gcomhghairdeas leat. Gabhaim mo bhuíochas leis an Teachta Seán Barrett, arís ar mo shon féin agus ar son an Teachta Mary Lou McDonald.


Tuigim go hiomlán é sin. Glacaim leis sin. Is é sin an rud atá leagtha amach againn. Tá sé seo ráite agus tugtha le fios don Roinn, ní hamháin uainn ach ó na heagrais eile, na ceanneagraíochtaí agus ó na hoifigigh pleanála teanga iad féin. Tá siad ar an eolas faoi seo agus tuigeann siad go maith na dúshláin a bhaineann leis.


Ceann de na rudaí, mar shampla, atáthar á dhéanamh faoi láthair ná go bhfuilimid ag féachaint chuig cartlann iomlán RTÉ Raidió na Gaeltachta a dhigitiú agus go mbeimid in ann í a chur ar fáil don phobal, agus go mbeidh teacht ag an bpobal ar an gcartlann.


Cuirim fáilte roimh Phríomh-Aoire an Rialtais agus an tAire Stáit atá freagrach don Ghaeltacht, spóirt agus cosaint, an Teachta Chambers, agus roimh a oifigigh, Aodhán Mac Cormaic agus Micheál Ó Conaire. Is comhalta ex officio den roghchoiste é an tAire Stáit agus, mar sin, cuirfear san áireamh é i gcomhair an chóraim agus an liosta vótála. Tá leithscéal faighte agam ón Teachta O’Dowd.


B'fhéidir nach bhfuair an tAire scéal ar bith uaimse, ach ceapaim go bhfuair sé go leor scéalta ó mhuintir Árainn Mhóir maidir leis seo agus go bhfuil an tAire an-ghlic inniu go háirithe maidir leis an cheist seo agus go bhfuil a fhios ag an Aire go rí-mhaith na fadhbanna atá ag muintir Aphort agus na deacrachtaí atá acu.  Ní ceart dó bheith ag teacht isteach san Teach seo agus ag iarraidh bheith glic liomsa.  Má tá suim ar bith aige san oileán ba cheart go mbeadh  a fhios aige-san nó ag an Roinn go bhfuil na deacrachtaí seo acu.  Ní ghlacfaidh muintir Árainn Mhór le freagra glic mar sin ón Aire.


Bhí imeachtaí éagsúla eagraithe do gach aoisghrúpa, ag tabhairt blaiseadh dóibh de theanga, oidhreacht agus cultúr na hUltaise. Níor iarradh aon mhaoiniú i leith an taispeántais seo. Rinne an fhéile i gCúil Rathain é a mhaoiniú as a ciste féin. I measc na réimsí ar chaitheadh maoiniú orthu, bhí ceardlanna ealaíne agus ceardaíochta agus imeachtaí ceoil, rince, teanga agus filíochta. Is cuid d'obair Ghníomhaireacht na hUltaise é tacú le féilte pobail agus tacú le cur chun cinn feasachta maidir le hUllans agus ceisteanna a bhaineann le cultúr na hUltaise i dTuaisceart na hÉireann agus ar fud an oileáin. Thug mé freagra don Teachta Ó Snodaigh sa Dáil cúpla mí ó shin agus chuir mé ar an eolas é maidir leis an gceist seo an bhliain seo caite.


Go ndeontar suim Bhreise ná raghaidh thar £6,003 chun íoctha an Mhuirir a thiocfaidh chun bheith iníoctha i rith na bliana dar críoch an 31adh Márta, 1935, chun costais soláthair Pháipéarais, Clódóireachta, Páipéir, creamuíochta agus Leabhra Clóbhuailte i gcóir na Seirbhíse Puiblí; chun Tuarastail  agus Costaisí Oifig an tSoláthair d'íoc; agus chun Ilsheirbhísí Ilghnéitheacha maraon le Tuairí scí Díospóireachtaí an Oireachtais agus Deontas-i-gCabhair.


Go díreach faoi sin, go hinmheánach in TG4, tá an fhoireann innealtóireachta ag forbairt córas AI a dhéanann sruth urlabhra go téacs i nGaeilge le gur féidir fotheidil Ghaeilge a chur ar fáil do mhíreanna agus pacáistí nuachta ar na meáin shóisialta.


Is é €86 milliún leithdháileadh caipitil na Roinne Gnóthaí Pobail, Comhionannais agus Gaeltachta don bhliain 2011.  Mar is eol don Teachta, ar bhonn athstruchtúrú na Ranna Rialtais a d'fhógair an Taoiseach an mhí seo caite, táthar chun deireadh a chur leis an Roinn sin agus a cuid feidhmeanna agus buiséid a aistriú chuig Ranna éagsúla eile.  Dá réir sin, is faoin Roinn Airgeadais agus na Ranna sin a ndéanfar na feidhmeanna éagsúla a aistriú chucu a bheith sé teorainneacha ceadaithe an leithdháilte caipitil a bhreithniú don bhliain 2011 agus do na blianta dar gcionn.


Ar mo shon féin agus ar son mo pháirtí, ba mhaith liom comhbhrón a dhéanamh le clann Adrian Donohoe, lena bhean Caroline, lena mhac Niall agus lena iníon, Amy, de dheascadh an dúnmharaithe uafásach a tharla Dé hAoine seo caite. Tá sé do-chreidte go bhfuil daoine fós sa tír seo atá sásta dúnmharú den tsaghas seo a dhéanamh. Táimid go léir feargach agus tá muintir na tíre ar buile. Déanaimid go léir comhbhrón leis na gardaí uilig ar fud na tíre. Beimid i gcónaí buíoch dóibh as ucht na seirbhíse a thugann siad dúinn lá i ndiaidh lae.


288. D'fhiafraigh Deputy Aengus Ó Snodaigh den Aire Turasóireachta, Cultúir, Ealaíon, Gaeltachta, Spóirt agus Meán an féidir cóip de dhialann an Aire Stáit a bhaineann leis an tréimhse ó ceapadh é mar Phríomh-Aoire agus Aire Stáit na Gaeltachta agus an Spóirt i mí Iúil 2020 go dtí an lá inniu, a chur chugam; agus an gcuirfear dialann an Aire Stáit ar fáil go poiblí ar líne as seo amach. [4215/21] Mar a mholtar roimhe seo ba mhaith liom a chur in iúl don Teachta gur oifig an phríomh-aoire i Roinn Taoisigh a dhéanann bainistíocht ar dhialann an Aire Stáit maidir le réimse Spóirt agus Gaeltacht faoi láthair. Socróimid go seolfar cóip chuig an Teachta go luath.


Is fíor-drochrud é go bhfuil go leor de na daoine a théann isteach ag an scoil ag a cúig bliana d'aois agus a fhágann í ag 18, tar éis 13 bliana sa scoil, ar bheagán Gaeilge nuair a fhágann siad an scoil. Tá rud éigin mícheart leis an gcóras oideachais mar gheall air sin. Más rud é go mbeadh daoine ag iarraidh go mbeadh a gcuid gasúr múinte trí mheán na Gaeilge, ba chóir go mbeadh an Stát in ann é sin a chur ar fáil.


60
              
                D’fhiafraigh
              Pádraig Mac Lochlainn
               den 
              Aire Ealaíon, Oidhreachta agus Gaeltachta
                céard iad na spriocanna fostaíochta atá ag Údarás na Gaeltachta i mbliana; agus cén earnálacha ina bhfuil siad sin.  
              [5178/12]


Sílim gur fiú an pointe a d'ardaigh an Teachta Ó Cuiv ó thaobh an campas Gaeltachta a thógáil san áireamh. Tógaim rud amháin faoi ndeara faoin dream a thagann go dtí an Ghaeltacht agus a chaitheann seal sa Ghaeltacht. Nuair a chloiseann siad an teanga pobail, saibhríonn sé an teanga ar gach bealach. Más féidir é sin a thógáil san áireamh sna critéir atá á leagan amach do na cúrsaí, sílim gur fiú é sin a dhéanamh. Buntáiste an-mhór a bheadh i gceist.


Maidir leis an bpleanáil teanga, tá sé mar aidhm ag an bhforáil ilghnéitheach atá sa Bhille leasú a dhéanamh ar Acht na Gaeltachta, 2012, chun ligean do bhailte atá gar do limistéir phleanála teanga Ghaeltachta a bheith ainmnithe mar bhailte seirbhíse Gaeltachta. Is éard atá i gceist leis na bailte seirbhíse Gaeltachta ná bailte atá suite i limistéir phleanála teanga Ghaeltachta nó taobh leo agus a bhfuil ról suntasach acu maidir le seirbhísí poiblí, saoráidí áineasa, sóisialta agus tráchtála a sholáthar do na pobail sna limistéir sin. Faoin Acht, caithfidh daonra de 1,000 duine ar a laghad a bheith i mbaile de réir an daonáirimh is déanaí chun gur féidir é a áireamh mar bhaile seirbhíse Gaeltachta.


Tá sé soiléir go bhfuil saothar ollmhór agus fiúntach déanta ag an Aire Stáit agus go bhfuil Bille cóipcheart ilghabhálach ar ábhar an-chasta ós ár gcomhair. Tuigim gurb é an dúshlán a bhí ag an Aire Stáit ná cothromaíocht a chothú idir maitheas an náisiúin agus na dualgaisí idirnáisiúnta a bhí orainn. Tá gach seans ann más rud é nach raibh na dualgaisí sin orainn go mbéadh dearcadh agus modh oibre eile ag an Aire Stáit. Ní ionann maitheas an náisiúin agus na dualgaisí idirnáisiúnta.


Is trua a rá nach bhfuil faic déanta ag an Teachta Feighan mar gheall ar an ngeallúint a thug sé Gaeltacht a chruthú ar Oileán Chliara.  Tá a fhios agam nach mbaineann an fhadhb seo leis an Aire Stáit.  Níl faic déanta ag an Teachta Feighan.  Tar éis na hionsaithe gnéis a tharla sna Doirí Beaga, an bhfuil an tAire Stáit sásta go bhfuil córas ann anois chun páistí a chosaint sna coláistí samhraidh?


Seo é an ceathrú bliain den stráitéis agus tá súil agam go bhfuil sé ag déanamh go maith. Tá fáilte agam roimh an bhéim atá ar an Ghaeltacht, ar na scoileanna, ar an Ghaeilge a labhairt agus an spraoi ach an-bhéim ar an Ghaeilge a labhairt agus an bhéim mhór ar scrúdú béil san ardteist.


Ar ndóigh, ní ionann uasteorainn reachtúil a ardú agus airgead a íoc amach: is amhlaidh a eiseofar airleacain de réir mar a bheidh caiteachas caipitil den saghas atá luaite agam le glanadh ag Gaeltarra.  Ní miste a rá nach mbaineann an Bille le caipiteal vótáilte Ghaeltarra, is é sin, an caiteachas caipitil sna deontais a thugann Gaeltarra do thionscail: cuirtear an t-airgead chuige sin ar fáil trí Vóta Roinn na Gaeltachta gach bliain.


Cuirim fáilte roimh na finnéithe. Tá sé tábhachtach a rá go bhfuil an cruinniú seo mar chuid de shraith cruinnithe agus tá na cruinnithe seo thar a bheith tábhachtach agus cabhrach dúinne mar bhaill den choiste seo. I mo thaithí féin, bíonn an Ghaeilge thíos i gcónaí. Tá an coiste seo ag iarraidh anailís a dhéanamh ar an bhfíric sin, cén fáth go bhfuil rudaí mar atá agus cad is féidir a dhéanamh. Tosóidh mé le hÉanna Ó Caollaí. Bíonn The Irish Times á léamh agam gach lá agus faighim an chóip chrua. Deir an ráiteas tosaigh, “Tá guth neamhspleách sainiúil ag The Irish Times i gcónaí”. Is dóigh go bhfuil tuilleadh díospóireachta ag teastáil faoin ráiteas sin ach b’fhéidir nach don chruinniú seo é. Ní aontaím go huile agus go hiomlán leis sin ach tuigim é. Ní raibh mé in ann gan é sin a rá.