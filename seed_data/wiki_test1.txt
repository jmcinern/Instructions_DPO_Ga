Grégory Lemarchal

Rugadh Grégory Jean-Paul Lemarchal ar an 13 Bealtaine 1983 sa Tronche, , an Fhrainc. Ba amhránaí é, a bhí an-tóir air tar éis comórtas teilifíse a bhuaigh. Bhí fiobróis chisteach air freisin. Fuair sé bás ar an 30 Aibreán 2007 agus é ag fanacht ar aistriú scamhóige. Bhí sé 3 bliana 's fichead, agus fuair sé bás thart ar choicís roimh a bhreithlá. Tamall beag ina dhiaidh sin, foilsíodh albam dá chuid ceoil, popcheol agus rac-cheol den chuid is mó. An t-ainm atá ar an albam ná ""." An ciall atá leis ná 'Guth an aingil'.


Triathmhiotail

Miotail a bhíonn neamhimoibríoch go hintreach agus nach bhfuil tugtha don chreimeadh go héasca. Is samplaí maithe ór, platanam is airgead. Tá alúmanam is cróimiam frithchreimneach de bharr an chiseal ocsaíde a fhoirmíonn ar a ndromchlaí, agus tugtar "triathmhiotail fhulangacha" orthu.


Aigéad clórúil

Comhdhúil neamhorgánach is ea an t-aigéad clórúil leis an bhfoirmle HClO 2. Is aigéad lag é. Tá staid ocsaídiúcháin +3 ag an gclóirín san aigéad seo. Tá an tsubstaint íon éagobhsaí, ag díchomhréiriú chuig an aigéid hipeaclórúil (Cl staid ocsaídiúcháin +1) agus an t-aigéad clórach (Cl staid ocsaídiúcháin +5):
Cé gur deacair an t-aigéad a fháil i substaint íon, tá an bun comhchuingeach, clóirít, a dhíorthaítear ón aigéad seo cobhsaí. Sampla amháin de shalann den ainian seo is ea clóirít sóidiam a bhfuil aithne mhaith air. Uaireanta úsáidtear é seo agus salainn ghaolmhara i dtáirgeadh dé-ocsaíd chlóirín.
Ullmhúchán.
Is féidir HClO 2 a ullmhú trí bhairiam nó clóirít luaidhe agus aigéad sulfarach caol a himoibriú le chéile.


Baile na Manach

Is ceantar i ndeisceart Bhaile Átha Cliath é Baile na Manach (Béarla: "Monkstown" ) "Carraig Bhraonáin" go stairiúil (Béarla: "Carrickbrennan"). Tá Ard-Chultúrlann Comhaltas Ceoltóirí Éireann agus stáisiún traenach de chuid an DART suite ann.


Céadchosach

Artrapód feoiliteach domhanda, a fhaightear de ghnáth in ithir, dramhaíl duilleog, agus adhmad lofa. Suas le 30 cm ar fhad, ceann le hadharcáin is codanna béil, cabhail iltheascánach le péire cos ar gach teascán. Timpeall 2,500 speiceas, cuid acu nimhiúil.


Héileastat

Scáthán leata, tiomáinte le clogmheicníocht, ionas go dteilgeann sé an chuid chéanna den spéir isteach i dteileascóp fosaithe. Úsáidtear a leithéid le teileascóip ghrianda go príomha chun na costais a choinneáil chomh híseal agus is féidir, mar nach gá dóibh an spéir iomlán a iniúchadh.


6 Lúnasa - "7 Lúnasa" - 8 Lúnasa
Ba é Dé Domhnaigh an Lúnasa ag Cluichí Oilimpeacha an tSamhraidh 2016 an ceathrú lá comórtais.


Liatroim

Baile i gContae Liatroma is ea Liatroim ("Leitrim" as Béarla). Bhí 485 duine ina gcónaí i Liatroim sa bhliain 2011.


Ascaill a Cúig

Tá Ascaill a Cúig ar cheann de phríomhshráideanna lár Manhattan i gCathair Nua-Eabhrac. Síneann sí feadh thaobh thoir na Páirce Láir agus trí Harlem agus lár Manhattan. Tá sí inchurtha le Hama i mBéiriút, Sráid Oxford i Londain agus na Champs Élysées i bPáras. Tionóltar Paráid Lá Fhéile Pádraig Nua-Eabhrac ar an ascaill, i measc paráidí eile.
Tá a fheidhm agus a chló cosúil le Sráid Uí Chonaill i mBaile Átha Cliath, ach Ascaill a Cúig níos faide. Tá a deireadh thuaidh ag Harlem River Drive agus Sráid 143 i dtuaisceart Manhattan agus a tús ag Cearnóg Washington in Greenwich Village.


Tír Cheannada

Is barúntacht i gContae Fhear Manach í Tír Cheannada. Siar uaidh tá Loch Éirne Íochtarach agus Loch Éirne Uachtarach ó dheas, agus suite in aice le seach mbarúntacht eileː Clanawley agus Machaire Buí ar an taobh thiar; Lurg agus an Ómaigh Thoir sa tuaisceart; Clochar ar an taobh thoir; agus Machaire Stiabhna agus Cnoc Ninnidh ó dheas.


Queen

Banna rac-cheoil an-cháiliúil ba ea Queen. Bhí rath agus ráchairt orthu, sna 1970idí agus sna 1980idí ach go háirithe.
Ba é Freddie Mercury an t-amhránaí sa ghrúpa (b'é an SEIF a thug a bhás). B'iad Brian May, Roger Taylor agus John Deacon na baill eile.
A n-amhrán is cáiliúla ná "Bohemian Rhapsody". Amhráin choitianta eile dá gcuid is ea iad "We Will Rock You", "Killer Queen", "We Are The Champions" agus "Don't Stop Me Now".


Luadar

Frithghníomh gluaisne nó treoshuite orgánaigh mar fhreagairt ar spreagadh. Is féidir go mbeidh ceimealuadar (freagairt ar spreagadh ceimice), fótaluadar (freagairt ar spreagadh solais), nó teirmealuadar (freagairt ar spreagadh teasa) i gceist. Nuair is gluaisne i dtreo an spreagtha a tharlaíonn, is luadar dearfach í, agus luadar diúltach nuair is gluaisne amach ón spreagadh a tharlaíonn. Más ainmhí a ghluaiseann i dtreo solais é, is ainmhí fótaluadrach dearfach é.


Ulick Bourke

Scoláire Éireannach ab ea an Canónach Ulick Joseph Bourke a rugadh ar an 29 Nollaig 1829 i gCaisleán an Bharraigh, Contae Mhaigh Eo agus a fuair bás ar an 22 Samhain 1887.


An Léig Iónach

Ba léig chultúrtha agus reiligiúnach í an Léig Iónach, ag a raibh tús léi timpeall na bliana 800 R.Ch.. Bhí baint ag dhá chathair dhéag, coilíneachtaí Ghréagacha san Áise Bheag uile iad, sa léig. Rinne Heireadótas liosta dóibh:
Cheangail Smiorna leis an léig ní ba dhéanaí, cé go raibh an chathair sin ní ba shine ná coilíneachtaí na Mara Iónaigh.


1 Aibreán

Is é an 1 Aibreán an 91ú lá den bhliain de réir fhéilire Ghréagóra nó an 92ú lá i mbliain bhisigh. Tá 274 lá fágtha sa bhliain.


Ecser

Sráidbhaile is ea Ecser (Slóvaicis: "Ečer") atá suite in aice le Búdaipeist san Ungáir, agus daoine de chuid an mhionlaigh Shlóvacaigh ina gcónaí ann. Rinneadh an chéad tagairt scríofa dó sa bhliain 1315.


Krone na hIorua

Is é krone na hIorua (as Ioruais: "norsk krone", siombail: kr, cód ISO: NOK), a fhoroinntear i 100 "øre", airgeadra na hIorua.
Stair.
Tugadh isteach an krone sa Iorua in 1875, agus tháinig sé in áit an "speciedaler".
Boinn agus nótaí.
Tá ceithre bhonn agus cúig nóta i gcúrsaíocht.
Na boinn:
Na nótaí:


Babhtáil amúchta

Is éard atá i gceist le babhtáil amúchta ná babhtáil atá deartha chun ligean don té a fhaigheann iasacht ar ráta comhlúthach, le sceideal amúchta réamhshocraithe, babhtáil ar ráta malairte seasta.


Intel

Is é Intel Corporation an comhlacht leathsheoltóirí is mó ar domhan agus táirgeoir an réimse mhicriphróiseálaí (x86 srl.) a úsáidtear sa chuid is mó de ríomhairí pearsanta an domhain.
Stair.
Bhunaigh Robert Noyce agus Gordon Moore an comhlacht i 1968 faoin ainm "Integrated Electronics Corporation", lonnaithe i Santa Clara, California. Ba cheannródaí é i bhforbairt sliseanna cuimhne SRAM agus DRAM.
Chuir feachtas margaíochta ainm an chomhlachta i mbéal an phobail ar fud an domhain sna 1990í, leis an sluán "Intel Inside".
Intel in Éirinn.
Bunaíodh Campas déantúsaíochta Intel i Léim an Bhradáin sa bhliain 1989.
Sa bhliain 2022, bhí 5,000 duine atá fostaithe ag Intel in Éirinn in iomlán, i Léim an Bhradáin go háirithe. Sa bhliain chéanna, bhí tairiscint curtha ar fáil ag dá bhfostaithe in Éirinn go gceadófar saoire gan phá dóibh. Bhain an scéal leis an rófhás a tháinig sna 2010idí ar an earnáil teicneolaíochta idirnáisiúnta.


Arthur Harden

Ceimicí a rugadh i Manchain ab ea Arthur Harden (1865-1940). Roinn sé Duais Nobel na Ceimice le Hans Euler-Chelpin i 1929 as a shaothar ar choipeadh siúcra agus ceimic na n-einsímí coipthe.


Cenn Fáelad mac Ailella

Scoláire i nÉirinn na meánaoise ba ea Ceann Faoladh mac Ailealla (Sean-Ghaeilge Cenn Fáelad mac Ailella) (bás 679). Bhain sé clú agus cáil amach as ucht a chuimhne, ar a tháinig feabhas ar leith uirthi, agus í b'fhéidir éidéiteach, tar éis dó créacht chinn a fhulaingt i gCath Maige Rátha.


Federal Way

Is cathair sa stát Washington, SAM í Federal Way. Tá 89,306 duine ina gcónaí ann, de réir daonáireamh na bliana 2010.


Gairiál

Ainmhí feoiliteach is ea an gairiál. Reiptíl atá ann, agus is ball d'fhine na Gavialidae é. Maireann an gairiál i bhFo-chríoch na hIndia sna haibhneacha Indus, Ganges, agus Bramaputra, agus ina gcuid craobh-aibhneacha. Tá soc fada caol air. Tá an gairiál ar cheann de na crogaill is faide cabhail ar Domhan.


Buirg Juneau, Alasca

Is buirg in Alasca é Buirg Juneau. Tá sé suite in an stáit, agus is é thart ar 4 duine sa chiliméadar cearnach (3.85/km²) an dlús daonra ann. Is é Juneau príomhbhaile na buirge, príomhchathair an stáit agus an lonnaíocht is mó daonra sa bhuirg freisin. Sa bhliain 2016 bhí 32,468 duine ina gcónaí ann.
Tá sé ag críochantacht leis na buirgí seo leanas:
Cuimsíonn an bhuirg na páirceanna seo leanas:
Stair.
Bunaíodh Buirg Juneau sa bhliain 1881, agus ionchorpraíodh é ar an 1 Iúil 1970 mar chomh-buirg-chathair. Ainmníodh an bhuirg i gcuimhne ar Joe Juneau, sirtheoir óir ó Québec.


Imelda Henry

Is polaiteoir agus iarbhall de Sheanad Éireann le Fine Gael í Imelda Henry. Rugadh í ar 5 Márta 1967 i gContae Shligigh. Toghadh í don Seanad sa bhliain 2014 ar an bPainéal Tionsclaíochta agus Trádála. Sheas sí arís don suíochán sa toghchán i mí Aibreáin na bliana 2016 ach theip ar an iarracht.


Contae Middlesex, Connecticut

Is contae i ndeisceart Connecticut é Contae Middlesex. Sa bhliain 2010, bhí 165,676 duine ina gcónaí sa chontae. Ba é Béarla an phríomhtheanga do 91.1%, ba í Spáinnis an phríomhtheanga do 2.6%, Iodáilis do 1.9%, Fraincis do 1.2%, agus Polainnis do 1%.


Robert King Merton

Socheolaí a dhírigh ar shocheolaíocht na heolaíochta ab ea Robert King Merton (Meyer Robert Schkolnick, 4 Iúil 1910 - 23 Feabhra 2003). Baint láidir aige le hOllscoil Columbia. Rinne sé anailís ar na noirm a threoraíonn iompar eolaithe, iomaíocht is luachanna saothair san eolaíocht, sna comhthéacsanna stairiúla is nua-aoiseacha. Ba iad a phríomhshaothair scríofa "Social Theory and Social Structure" (Teoiric Shóisialta is Struchtúr Sóisialta, 1949) agus "The Sociology of Science" (Socheolaíocht na hEolaíochta, 1973).


Bónapárt Ó Cúnasa

Is é Bónapárt Ó Cúnasa príomhcharachtar agus scéalaí an leabhair "An Béal Bocht", a scríobh Brian Ó Nualláin faoin ainm cleite Myles na gCopaleen.
An leabhar.
Is aoir é an t-úrscéal "An Béal Bocht" a foilsíodh den chéad uair sa bhliain 1941. Déanann an leabhar scigaithris ar chuid de na leabhair bheathaisnéise a scríobhadh faoin saol dian sna ceantair Ghaeltachta, ar nós ' le Tomás Ó Criomhthain agus ' le Peig Sayers. Tá an scéal lonnaithe in áit iargúlta darbh ainm "Corca Dorcha", áit ina bhfuil an saol fíordheacair, na daoine fíorbhocht agus an aimsir fíorfhliuch.
Téamaí.
Is iad na mórthéamaí sa leabhar ná an greann, an Ghaeilge, agus bochtanas agus cruatan an tsaoil sa Ghaeltacht.
An scéal.


Beth Tinker

Is carachtar ficseanúil í Bethan Pauline "Beth" Sutherland (née Tinker) ar an gclár teilifíse "Coronation Street". Glacann Lisa George an pháirt mar Beth. Chonacthas Beth ar an gclár den chéad uair ar an 5 Lúnasa 2011.


Vaileite

Is í Vaileite (Máltais:"Il-Belt Valletta") príomhchathair Phoblacht Mhálta. B'é Ard-Mháistir na Ridirí Máltacha, Jean Parisot de la Valette, a bhunaigh an chathair sa bhliain 1566, agus is as an ridire seo a ainmníodh an áit, leis.
Cé gurb í an phríomhchathair í, níl Vaileite ar an gcathair is mó sa tír, nó ní raibh ach seacht míle duine ina gcónaí ansin sa bhliain 2000, agus an daonra ag dul i laghad. Is í Birkirkara an chathair is mó i Málta.


Homer Scissorhands

Craoladh an fichiú heipeasóid, "Homer Scissorhands", den dara sraith is fiche "The Simpsons" ar an 8 Bealtaine 2011. Scríobh Peter Gaffney agus Steve Viksten an eipeasóid seo. D'fhéach 5.48 milliún duine ar an eipeasóid.


Feictear Suibhne a ríliosta le Marianus Scotus mar Ardrí Éireann. Bridie é gurbh eisean an Suibhne atá luaite in Buile Choinn. Ní thugtar an teideal seo dó sna ríliostaí Éire, nó sna hannála.
Maraíodh Shuibhne sa bhliain 600 ag "Brí Dam" ar an Suaine (gar de Ghéisill, Contae Uíbh Fhailí) ag a uncail, an tArdrí Aodh Sláine mac Diarmada (bás 604), go fealltach de réir "Vita Columbae" le hAdhamhnán.
Rinneadh ríthe Uisnigh fosta de mhic Shuibhne, Conall Guthbhinn (bás 635) agus Maol Dóid (bás 653). Phós a iníon, Uasal (bás 643) le Faolán mac Colmáin (bás 666?) Uí Dhúnlainge, rí Laighean.


San Proinsias Assisi

Ba naomh é "Giovanni di Pietro Bernardone" nó Proinsias Assisi (as Laidin "Franciscus de Assisi") (1181 nó 1182 - 3 Deireadh Fómhair 1226).
Rugadh San Proinsias in Assisi na hIodáile. Bhí a mhuintir saibhir dó ach theastaigh ó Phroinsias bheith chomh bocht le hÍosa. Dá bharr sin, d'fhág sé a theaghlach agus an saibhreas agus chuaigh sé chun cónaí leis féin sna coillte timpeall ar Assisi. Chreid sé gur le Dia gach aon ní ar domhan. Dúirt sé gur deartháir leis gach ainmhí beo agus gur deirfiúracha leis na réaltaí sa spéir. Thug sé moladh do Dhia i gcóir gach ní timpeall air. Bhunaigh sé ord rialta na bPrionsiasach.
Is é Proinsias naomh pátrúin na n-ainmhithe agus na timpeallachta.
Is é an 4 Deireadh Fómhair a lá féile.


Ascomycota

Is Roinn/Fíleam de chuid na bhFungas, agus na foríochta Dikarya, iad na hAscomycota ("na hascaimícéití").
Is é seo an fíleam is flúirse de chuid na bhfungas, le níos mó ná 30,000 speiceas. Nuair a atáirgíonn na hascaimícéití go gnéasach, gineann siad spóir éagluaisteacha agus i gcill mhicreascópach ar leith, glaoite an "ascus" (ón bhfocal SeanGhréigise: ἀσκός (askos), a chiallaíonn "sac" nó "mála").


Seasmain

Tom caol nó dreapaire adhmadach, uaireanta síorghlas. Na bláthanna feadánach, le liopaí ag leathadh amach. Caor an toradh uirthi. Sa tseasmain geimhridh, tom síorghlas de dhúchas Síneach, tá 3 dhuilleoigín ar gach duilleog is bláthanna geala, buí sa gheimhreadh. Ar sheasmain an tsamhraidh, dreapaire duillsilteach de dhúchas Áiseach, tá duilleoga cleiteacha is bláthanna bána, cumhra sa samhradh.


Contae White Pine, Nevada

Is contae Meiriceánach é Contae White Pine atá suite i stát Nevada. Sa bhliain 2010, bhí daonra 10,030 duine ann. Is é Ely a phríomhbhaile contae.


Cilla Black

Amhránaí, ban-aisteoir, siamsóir agus pearsantacht sna meáin ab ea Priscilla Maria Veronica White OBE nó Cilla Black a rugadh i Vauxhall, Learpholl ar an (27 Bealtaine 1943 – 2 Lúnasa 2015)


Iarmhairt Joule

De réir Iarmhairt Joule nó Dlí Joule, bíonn an ráta ar a ngintear teas i seoltóir i gcomhréir dhíreach le cearnóg an tsrutha, a fhad is atá an friotaíocht tairseach.


Parlaimint gan tromlach

Is parlaimint ina bhfuil páirtí polaitíochta ar bith suíocháin go leor acu chun an tromlach iomlán a dhaingniú í parlaimint gan tromlach.


Cnoc na Muc

Sliabh i gContae Thiobraid Árann Theas is ea Cnoc na Muc (340 m). Níl aon iontráil ar logainm.ie don sliabh.


Tá Lusha tar éis bheith i go leor scannán Hollywood freisin, ina measc "Blood: The Last Vampire", "Time of the Comet", "Muertas", "Science of Cool", "Clifford's Puppy Days", "Ballad of Broken Angeles" agus "Katie Malone".


Acta Sanctorum Hiberniae

Is é Acta Sanctorum Hiberniae an teideal gairid atá ar leabhar tábhachtach faoi shaol na naomh. Seán Mac Colgáin, Proinsiasach, a scríobh i Lobháin é sa bhliain 1645. An teideal iomlán:
Saol.
Rugadh Mac Colgáin in Inis Eoghain sa bhliain 1592, agus oirníodh mar shagart é i Lobháin sa bhliain 1618. Tháinig sé i gcomharba ar Aodh Mac an Bháird mar ghairdian (uachtarán) ar Choláiste Naomh Antaine i Lobháin sa bhliain 1635.
Bhailigh sé lear mór cáipéisí le cabhair ó Aodh Mac an Bháird OFM, Stiofán de Faoite SJ agus Micheál Ó Cléirigh OFM. Tar éis mionscrúdú agus scagadh a dhéanamh ar na bhfoinsí ar feadh tríocha bliain, chuir sé Acta Sanctorum Hiberniae i gcló. Níor chuir an leabhar síos ach ar naoimh a raibh baint acu le Mí Eanáir, Mí Feabhra agus Mí Mhárta. Níor éirigh leis an chuid eile den saothar a chur i gcló sular cailleadh é sa bhliain 1658.


Caislín aitinn

Éan de chlann ar leith de na smólaigh, dúchasach don Eoraip, tuaisceart na hAfraice is iarthar na hÁise is ea an caislín aitinn ("Saxicola rubetra"). A uachtar breac is a íochtar bánghnéitheach, le líne éadrom mala. Áitríonn sé móinteach is féarach.


Brian Hayes

Polaiteoir de chuid an pháirtí polaitíochta Éireannaigh Fine Gael é Brian Hayes (Gaeilge: "Brian Ó hAodha" ) (rugadh 23 Lúnasa 1969). Tá sé mar Theachta Dála i ndáil na hÉireann agus mar urlabhraí a pháirtí ar chúrsaí oideachais agus eolaíochta. Tá ráite aige agus ag a pháirtí féin go bhfuil i gceist acu stádas éigeantach theanga na Gaeilge go leibhéal na hardteistiméireacht a bhaint. Ní beidh sé ag seasamh i dtoghchán na hEorpa 2019.


N14

Is príomhbhóthar timpeall 24 ciliméadar i bhfad é an N14. Tosaíonn sé i Leifear, i gContae Dhún na nGall, ansin téann an gcúrsa go Leitir Ceanainn. Trasnaíonn an gcúrsa trí An Tearainn mar an A38 go dtí An Srath Bán.
Bailte ina gcúrsa;


Hiodrálais

Saghas orgáin ársa a thóg an ceapadóir Gréagach Teisibias sa 3ú céad RC. Bhain sé feidhm as uisce chun brú tairiseach a choinneáil sna píopaí. Glactar leis mar shinsearach ar orgán an lae inniu.


Séabú

Eallach clóis i ndeisceart na hÁise agus codanna den Afraic. De ghnáth le dath buídhonn, liath, dubh nó donnrua. A adharca bun os cionn is a chluasa crochta. Cruit gheireach ar na guaillí, craiceann trom ar crochadh anuas ón scornach. De réir traidisiúin, beannaithe san India. Níos frithsheasmhaí do ghalair thropaiceacha ná póir Eorpacha. Tugtar "eallach Bráman" orthu freisin. Crosphóraithe le heallach i dtíortha thart ar Mhurascaill na Peirse.


Pensacola, Florida

Cathair is ea Pensacola atá suite i bhFlorida i Stáit Aontaithe Mheiriceá. Tá Pensacola suite i gContae Escambia agus í mar phríomhchathair an chontae. Is é Ashton Hayward an méara. Tá 51,923 ina chónaí ann (2010). Bhunaígh Tristán de Luna y Arellano ón Spáinn lonnaíocht ann sa bhliain 1559 agus í mar an chéad áit lonnaithe oifigiúil sna Stáit Aontaithe. I ndiaidh thart ar 116 bhliain faoi riail na Spáinnigh, bhí na Francaigh i gceannas i rithe na blianta 1719 - 1722. Thóg na Breatanaigh é ina dhiaidh agus bhí sé mar phríomhchathair choilíneacht na Breataine. I rith Cogadh Cathartha Mheiriceá bhí sé mar chuid den Chónaidhm ach ar deireadh thóg an Aontas é i mBealtaine 1862. Is Port Farraige é suite ar Bhá Pensacola agus mar chuid de Mhurascaill Mheicsiceo. Tá an leasainm "Cathair na Cúig Brat" aige de bharr na cúig rialtais éagsúla a bhíodh ann san aimsir caite.


i gcás gurb é " R " an gástairiseach, is é " T " an teocht i gCeilbhiní, agus is é " P " an brú (i bpascail).
Ag réiteach do " V / n ", faighimid mar sin
Déan comparáid idir sin agus
atá tairiseach do bhrú seasta agus teocht sheasta.
Is féidir foirmliú coibhéiseach den ghásdhlí idéalach a scríobh trí úsáide a bhaint as tairiseach Boltzmann " k " B , mar
i gcás gurb é " N " líon na gcáithníní sa ghás, agus go bhfuil an cóimheas " R " thar " k " B cothrom leis an tairiseach Avogadro.
San fhoirm seo, i gcás gur tairiseach é " V " / " N " tá
Má ghlactar le "T" agus "P" ag teocht agus brú caighdeánach (TBC), ansin tá "k"′ = 1/"n"0, áit a bhfuil "n"0 an tairiseach Loschmidt.


Nochtaigh Ardfheidhmeannach Apple, Steve Jobs, an iPhone don saol mór ar an 9 Eanáir, 2007. Chuir daoine iontas ann agus ba léir go mbeadh ráchairt mhór air nuair a dhíolfar don saol mór é. Díoladh don phobal é den chéad uair i Meitheamh sa bhliain 2007. Chuaigh sé i bhfeidhm go mór ar an bpobal. Bhí scuainte lonnaithe lasmuigh de shiopaí Apple ar fad SAM ar feadh laethanta sular díoladh den chéad uair é.


Béal Átha Leice

Baile in Éirinn is ea Béal Átha Leice. Tá an baile suite i gContae Chorcaí. Tá an baile sin agus Beanntraí an-chóngrach dá chéile. Tá ionad campála den chéad scoth ann; Eagle Point an t-ainm atá ar an ionad sin.


Cónasc (gramadach)

Sa teangeolaíocht, is focal a cheanglaíonn dhá abairt, fhrása, nó chlásal le chéile é cónasc.
Tugtar cónasc comhordaithe ar chónasc a cheanglaíonn dhá fhrása a bhfuil an tábhacht chéanna acu. Is iad “agus”, “nó”, agus “ach” na cónaisc chomhordaithe is coitianta i nGaeilge. Mar shampla:
Tugtar cónasc fo-ordaitheach ar chónasc a cheanglaíonn clásal neamhspleách le fochlásal. Is iad “má”, “nuair”, agus “mar” na samplaí is coitianta i nGaeilge. Mar shampla:


Laoghaire Birn Buach

Dara rí an Osraí tar éis bhás a athar, Óengus Osrithe, ab ea Laoghaire Birn Buach (Sean-Ghaeilge Lóegaire Birn Búadach), fl. 1d nó 2a haois AD.
Ainmnithe as Laoghaire a bhí an Dál Birn, a bhí i gceannas san Osraí go dtí ionradh na Normannach, agus a bhí fiú fós ina thiarnaí talún i nOsraí Uachtarach go dtí bás Bernard FitzPatrick, 2a Barún Bhaile an Caisleán sa bhliain 1937.


Hello

Is beannacht é Hello sa teanga Béarla. Tá sé in úsáid ón 1860í. Cloistear é sa Ghaeilge freisin, agus scríobhtar "haló" nó "heileo" sa chás sin.


Leamhan geoiméadair

Leamhan beag nó meánach, go minic le sciatháin mhóra, daite go haisteach. Cuma ar na cruimheanna mar a bheadh craobhóga iontu, agus tugtar "lúbairí" orthu as a modh gluaiseachta, ag déanamh lúb mór leis an gcolainn, ag dul ar aghaidh leis na cosa tosaigh ar dtús agus ansin na cosa cúil. Timpeall 20,000 speiceas ann, ina measc lotnaidí suntasacha, an fhoich, an phéist orlaigh, agus leamhan an gheimhridh san áireamh.


Teirmithéachtach

Rang roisíní a théachtann go dochúlaithe nuair a théitear iad. Sa rang seo tá na roisíní eapocsacha, cosúil le haraildít.


Bran (arbhar)

An cumhdach cosanta timpeall ar shíol arbhair. Mar gheall ar a thoilleadh mór snáithíní, tá sé ag éirí níos coitianta mar chomhábhar i mbianna daoine. Timpeall 12% den síol.


Scéala Éireann

Is é Scéala Éireann an t-ainm Gaeilge a bhí á thabhairt ar an Irish Press agus an Sunday Press. Nuachtáin Éireannacha de chuid an "Press Group" a bhí iontu, comhlacht foilsitheoireachta a chuir teaghlach De Valera ar bun agus a foilsíodh idir 5 Meán Fómhair, 1931 agus 1995. Bhí sé de sprioc ag an nuachtán lucht léitheoireachta de 100,000 a bhaint amach, rud a rinne sé gan mhoill. Bhí ciorclaíocht de 200,000 aige ag barr a réime. Bhí Cearbhall Ó Dálaigh ina eagarthóir Gaeilge air tráth.
An mana a bhí aige ná "Do chum Glóire Dé agus Onóra na hÉireann."


Tomás Luis de Victoria

Sagart Caitliceach, máistir séipéil agus cumadóir polyphonist cáiliúil de chuid Athbheochan na Spáinne ab ea Tomás Luis de Victoria (Ávila, h. 1548 - Maidrid, 27 Lúnasa, 1611). Measadh go raibh sé ar cheann de na cumadóirí is ábhartha agus is úire dá chuid ama, le stíl nuálach a léirigh an Bharócach a bhí le teacht. Sroicheann a thionchar go dtí an 20ú haois, nuair a ghlac cumadóirí Cecilianism leis mar mhúnla .


Georges-Eugène Haussmann

Airgeadaí is pleanálai baile Francach ab ea Georges-Eugène Haussmann (27 Márta 1809-11 Eanáir 1891). Rugadh agus shiothlaigh sé i bPáras. Ceapadh ina mhaor ar an Seine é i 1853, agus rinne sé éacht chun cathair Pháras a fheabhsú, ag leathnú sráideanna, ag leagan amach búlbhard is páirceanna, ag tógáil droichead.


Jean-Paul Agon

Jean-Paul Agon (Boulogne-Billancourt, 6 Iúil 1956) fiontraí Francach.
Tá sé ina uachtarán agus ina iar-Phríomhfheidhmeannach ar an gcomhlacht idirnáisiúnta cosmaidí L'Oréal. Mar gheall ar uasteorainn aoise 65 na cuideachta, tháinig Nicolas Hieronimus i gcomharbacht air mar POF ar an 1 Bealtaine 2021, cé go bhfuil Agon fós ina chathaoirleach ar an mbord stiúrthóirí. Bhain sé céim amach ó HEC Paris i 1978. Ar 7 Aibreán 2022, ceapadh é ina uachtarán ar bhord stiúrthóirí na scoile, in ionad Jean-Paul Vermès.


Amber Rudd

Polaiteoir de chuid an Pháirtí Choimeádaigh sa Ríocht Aontaithe is ea Amber Augusta Rudd. Rugadh í i Marylebone, Londain ar an 1 Lúnasa 1963.


Stuabhealach

San ailtireacht, áiléar taobh istigh d'fhoirgneamh taobh thiar de cholúnáid. ag tabhairt aghaidh ar ghairdín, sráid nó cearnóg. Uaireanta, is struchtúr scartha é.


Fearghal Aidhne mac Ardaile

Rí na gConnacht de chlann Uí Fhiachrach Aidhne ba ea Fearghal Aidhne mac Ardaile (Sean-Ghaeilge Fergal Aidne mac Artgaile) (bás 696). Guaire Aidne mac Colmáin (bás 663), mórghaiscíoch seanscéalta, ba ea a sheanathair. An duine deireanach dá theaghlach ba ea é a ndearnadh rí Chonnacht de.
Sna ríliostaí, faightear a réimeas as ord, curtha tar éis Cheallaigh mhic Rogallaigh (bás 705). Sna hannála amhail is Annála Tiarnaigh, feictear é tar éis Dúnchadha Mhuirisce mhic Tiobraide (bás 683), idir na blianta 683 go dtí 696. Ní thuairiscítear ámh rud ar bith maidir lena réimeas.
Sinsear Chineál Ghuaire ("Cenél Guairi") ba ea Fearghal Aidhne, le teaghlaigh Uí Eidhin agus Uí Chléirigh. Sinsear Chineál Aodha ("Cenél nÁeda") ba ea a dheartháir, Aodh, le teaghlach Uí Sheachnasaigh


Stair.
Bunaíodh Coláiste Íosagáin sa bhliain 1971, dhá bhliain i ndiaidh do Choláiste Eoin bheith bunaithe, le hoideachas lán-Ghaelach a chur ar fáil do chailíní i ndeisceart Átha Cliath. Ar 2 Deireadh Fómhair 1983, d’oscail an tUachtarán Paddy Hillery go hoifigiúil foirgneamh nua Choláiste Íosagáin.
Bhíodh Coláiste Íosagáin faoi iontaobhacht Siúracha na Trócaire. Ach bheartaigh na Siúracha i 2006 tarraingt siar as riarachán scoileanna agus tháinig an scoil faoi chúram na mBráithre


Treasach

An tréimhse is luaithe den dá thréimhse sa ré Chéineasóch, 65-2 milliún bliain ó shin. Roinntear í i 5 chuid: pailéicéineach, eocéineach, olagaicéineach, mícéineach, agus plícéineach. Go luath sa tréimhse tharla tógáil ollmhór sléibhte (na hAlpa, na Himileithe, na hAindéis, na Creagaigh) agus rinneadh éagsúlacht mhór i measc na mamach.


Glúineach bheag

Fiaile leathach bhliantúil atá an-fhairsing is ea an ghlúineach bheag ("Polygonum aviculare"). Gach glúin ar an ngas clúdaithe le truaill airgeadach. Na duilleoga beag éilipseach, le bláthanna beaga bándearga nó bána sna hascaillí. Tugtar féar altach agus féar glúiníneach air freisin.


Henry Bessemer

Innealtóir is ceapadóir a rugadh i Charlton, Shasana ab ea Henry Bessemer (19 Eanáir 1813 – 15 Márta 1898).
Innealtóir agus ceapadóir a bhí in Anthony Bessemer, athair Henry, freisin. Chuir Anthony faoi sa Fhrainc mar ar oibrigh sé do Mhionta na Fraince. Ceapadh é ina bhall d'Acadamh Eolaíochta na Fraince in aois a 26 bliana as feabhsú a rinne sé ar an micreascóp optúil. Bhí air filleadh go Sasana nuair a bhris Réabhlóid na Fraince amach.
D'oibrigh Henry i dteilgcheárta a athar, agus mar fhreagairt ar an éileamh mór ar ghunnaí do chogadh na Crimé (1853–1856) bhain sraith paitinní amach ar phróiseas nua chun muciarann leáite a thiontú i gcruach (próiseas Bessemer).


Hipirteirme

Úsáid fiabhrais shaorga chun galar a chóireáil. Is féidir an fiabhras a ionduchtú le teas, hidriteiripe (le gal nó tumadh i bhfolcadh te), diaiteirme, nó instealladh le próitéiní coimhthíocha. De bhrí gur freagairt nádúrtha na colainne ar ionfhabhtú nó galar eile an fiabhras, samhlaítear go mb'fhéidir go mbeidh toradh fónta ar fhiabhras saorga. Is í an aidhm ná an teocht i gcroílár an colainne a choinneáil ag 40 °C ar feadh uaire, rud a mhéadaíonn tréscaoilteacht na gceall, a mhéadaíonn cuid de na freagairtí imdhíonacha, agus a chuireann le díothú ceall atá íogair don téamh (miocrorgánaigh ina measc). Is féidir go mbeidh a leithéid de theiripe baolach do pháistí is seandaoine, mar nach mbíonn meicníochtaí téagartha rialaithe teochta acu siúd, agus d'othair atá buailte le galair chairdiashoithíocha. Baineadh feidhm as an teiripe le haghaidh raon leathan riochtaí, ailse, SEIF, agus gortuithe spóirt ina measc.


Mastóidíteas

Ionfhabhtú i gcnámh na huisinne is ea an mhastóidíteas. Tá meall, nó cnap, sa chnámh siar ón gcluas ar a dtugtar an “mhastóid”. Tá spásanna sa mheall cnáimhe sin a bhfuil aer iontu agus is ansin a bhíonn an t-ionfhabhtú. De ghnáth tarlaíonn an mhastóidíteas nuair nach gcuirtear cóir cheart ar an "otitis media", ionfhabhtú sa chluas láir.
Cógais, máinliacht nó an dá rud le chéile an chóir leighis a chuirtear ar dhuine an a bhfuil an mhastóidíteas air nó uirthi. Le forbairt na gcógas frithbheathach tá an galar seo éirithe gann i dtíortha forbartha an domhain. Gan chúram leighis, thig leis an ionfhabhtú leathadh isteach i gcodanna eile in aice chnámh na huinsinne, an inchinn san áireamh, agus bíonn fadhbanna troma ann dá bharr sin. Is galar marfach pianmhar í an mhastóidíteas gan chúram. Bhíodh an mhastóidítis ar cheann de phríomhchúiseanna an bháis i measc páistí. Thig leis an galar corrdhuine fásta a bhualadh freisin.


Vancouver, An Cholóim Bhriotanach

Is é Vancouver (Vancúibhear) an chathair is mó i gColóim Bhriotanach, Ceanada agus an tríú ceantar cathrach is mó i gCeanada. Tá 545,671 duine ina gcónaí sa chathair féin agus 2,186,965 ina gcónaí sa cheantar cathrach. Is é Ken Sim an méara. Thit Cluichí Oilimpeacha an Gheimhridh 2010 amach sa chathair.
Tíreolaíocht.
Tá Vancouver suite laistigh de Chrios Ama an Aigéin Chiúin (UTC -8). Tá an chathair suite ar an mórthír in aice le hoileán Vancouver.
Oideachas.
Freastalaíonn dhá ollscoil mhóra, Ollscoil na Colóime Briotanaí agus Ollscoil Simon Fraser, ar Vancouver.


Fad

I dtomhas geoiméadrach , is éard is fad ann na an toise is sínte amach de réad. Sa Chóras Idirnáisiúnta na gCainníochtaí, fad is ea aon chainníocht le fad toise. I gcomhthéacsanna eile, fad is ea tomhas nó méid ruda ó thaobh amháin go dtí an taobh eile. Is féidir fad a idirdhealú ó airde, atá ina mhéid ingearach, agus leithead, an t-achar ó thaobh go taobh, ag tomhas fud fad an réada ar dronuillinn leis an fhad. Mar shampla, is féidir fad na sreinge a ghearradh níos giorra ná leithead na sreinge. Sa chuid is mó de na córais tomhais, is bunaonad é an t-aonad faide, agus díorthaítear aonaid eile as.
Slat tomhair aonthoisigh is ea fad, cé gur thomhas déthoiseach (- fad cearnaithe) is ea achar agus tríthoiseach atá toirt (fad ciúbaithe).


Cathal Ó Murchadha

Polaiteoir Éireannach ab ea Cathal Ó Murchadha (16 Feabhra 1880 - 28 Aibreán 1958). Bhí sé ina bhall de Shinn Féin. Bhí sé ina cheannaire den pháirtí freisin.


Contae Presidio, Texas

Is contae i Texas é Presidio. Is é Marfa príomhbhaile an chontae. Is é Presidio an chathair is mó sa chontae. Bhí 7,818 duine ag maireachtaint sa chontae sa bhliain 2010.


Tiasól

C3H3NS, leacht gan dath le fiuchphointe 117 °C. Comhdhúil fáinne 5 bhall. Bunábhar cuid mhaith dathanna. Tarlaíonn an córas fáinne céanna i vitimín B1 (tiaimín).


Zelda Williams

Is ban-aisteoir Meiriceánach í Zelda Rae Williams (a rugadh ar an 31 Iúil 1989). Iníon Robin Williams í. Tá páirteanna i roinnt mhaith scannán aici ón bhliain 1995.


Oncaigéin

Géin a mbíonn baint aici le cilldeighilt, ach a chuireann tús le cill ailseach is sceachaill nuair a fheidhmíonn sí go mínormálta. Ciallaíonn an réimír onca(i)- baint le sceachaill i gcúrsaí míochaine. Tá géinte i ngach cill de gach gné bheo ar féidir iad a thiontú ina gcúis ailse trí athruithe dá laghad a dhéanamh orthu. Is próta-oncaigéinte iad seo, agus nuair atá siad athraithe is oncaigéinte iad. Is féidir an t-athrú seo sna géinte a bheith chomh beag le litir nó giotán amháin sa chód géiniteach ann. Is féidir nach mbeadh i gceist ach aistriú na géine ó chrómasóm amháin go crómasóm eile, ionas go n-éalaíonn sí ón meicníocht rialaithe a bhí á cóimeád faoi smacht. Mar shampla, i liomfóma Burkitt, aistriú próta-oncaigéin ó chrómasóm 8 go dtí ionad ar chrómasóm 14 gar don ghéin don imdhíonaghlóbailin is cúis leis an ailse.


Hopetoun Park

Bruachbhaile ar imeall Bacchus Marsh, atá suite i Victoria na hAstráile, is ea Hopetoun Park. Sa bhliain 2011, bhí 565 duine ina gcónaí ann.


Ulchabhán uachasach

Ulchabhán beag atá dúchasach do Mheiriceá ó iardheisceart Cheanada síos go Tierra del Fuego is ea an t-ulchabhán uachasach ("Athene cunicularia"). Áitríonn sé réigiúin leathfhásúla, ag maireachtáil i bpoill a fhágann marmait machaire nó mamaigh eile. Itheann sé feithidí móra is veirteabraigh bheaga.


David Koresh

Bhí David Koresh (rugadh "Vernon Wayne Howell"; 17 Lúnasa, 1959 – 19 Aibreán, 1993) ceannaire Meiriceánach na Branch Davidians seict chreidimh, ag creidiúint é féin a bheith a fháidh deireanach.


Fliodh uisce

Planda ilbhliantúil faoi uisce a fhaightear ar fud an Domhain is ea fliodh uisce. An gas fréamhaithe, nó ag snámh go saor. Na duilleoga clúmhach, ina bhfáinní. Na bláthanna beag, ar bhioranna caola os cionn an uisce, scothdhearg nó scothbhuí, 4 pheiteal ar na fireannaigh, na baineannaigh gan pheitil. Gnéithe ar leith in úsáid mar phlandaí uisceadáin.


Salannlus

Planda colgach ilghéagach ilbhliantúil, dúchasach don leathsféar thuaidh. Stríoca dearga ar na gais. Na duilleoga cúng an-súmhar barrspíonta, na bláthanna bídeach glas. Fulangach ar shalann. Fásann sé ar chósta gainmheach.


Eireaball

Is géagán snaidhmthe leis an gcromán agus a bhíonn ag an gcuid is mó de na veirteabraigh é an t-eireaball. Is síneadh de chuid an dromlaigh é.


Léimneoir (féileacán)

Féileacán le réise réasúnta beag sciathán, ceann mór agus colainn mhór. Na hadharcáin cleithchruthach go minic, scartha go maith ag a mbun. Itheann na cruimheanna féar.


Neuroptera

Is ord feithidí bunúsacha sciathánacha iad na Neuroptera. De réir cineáil, dhá phéire sciathán le féitheacha cosúil le lása, agus dá bharr seo, tugtar "lásóga" orthu go coitianta (Béarla: "lacewings"). Na béil simplí is oiriúnach chun greim a thógáil. Itheann na feithidí fásta is na larbhaí feithidí a shúnn súlach.


Croithlí

Is baile suite i nGaeltacht Chontae Dhún na nGall é Croithlí nó Croichshlí (leagan neamhoifigiúil Béarla: "Crolly"). Tá sé lonnaithe i bparóistí Ghaoth Dobhair agus Na Rosa. Abhainn Chroithlí a scarann an dá pharóiste. Tá tábhairne "Páidí Óg" lonnaithe ann.
Bábóga Choithlí.
Tá cáil ar an mbaile as Bábóga Chroithlí nó "Crolly Dolls" a dhéanamh, bábóga a dhíoltar ar fud an domhain. Dhún an comhlacht sna 1970dí ach d'oscail ceann úr sa bhliain 1993.


Barakaldo

Is cathair í Barakaldo (Spáinnis: "Baracaldo"; Bascais: "Barakaldo" [baɾakalðo]) suite i gcúige na Bioscáine i dTír na mBascach. Tá sí lonnaithe ar bhruach clé inbhear Bilbo, agus is cuid de mhórcheantar Bilbo í. Tá thart ar 100,000 duine ina gcónaí sa chathair.


Cumann Litríochta na Fionlainne

Is éard atá i gceist le Cumann Litríochta na Fionlainne, nó Suomalaisen Kirjallisuuden Seura ná cumann léinn agus cultúir a mbíonn foilsitheoireacht idir lámhaibh aige chomh maith. Tá sé de chuspóir ag an gCumann oidhreacht chultúrtha na Fionlainne a chur i míotar, a thaighde agus a scaipeadh. Tá ceanncheathrú an Chumainn suite i Heilsincí, i dteach uimhir a haon chois na sráide úd Hallituskatu.
Iad siúd a bhunaigh an Cumann sa bhliain 1831, bhí baint acu le hOllscoil Heilsincí, agus iad ag iarraidh an Fhionlainnis a athbheochan mar theanga liteartha agus mar sheoid náisiúnta. Ba é an file Elias Lönnrot, eagarthóir na heipice náisiúnta Kalevala, a cheap an focal úd "kirjallisuus" ("litríocht") le haghaidh ainm an Chumainn (murach é, is dócha go mbeadh an focal "literatuuri" in úsáid san Fhionlainnis).


Maximillian Ernst

Péintéir a rugadh i mBrühl na Gearmáine ab ea Maximillian Ernst (1891-1976). I 1919 chabhraigh sé le bunú na gluaiseachta Dadaí. Níos déanaí, páirteach sa ghluaiseacht Osréalach i bPáras.


Billie Jo Spears

Amhránaí ab ea Billie Jo Spears a rugadh ar an 14 Eanáir, 1937, i mBeaumont, Texas, Kentucky agus a fuair bás ar an 14 Nollaig, 2011 i Vidor, Texas, na Stáit Aontaithe. Fuair sí bás de bharr ailse.


Múrmhaisiú

Péintéireacht nó snoíodóireacht ar bhalla. Tá a leithéid ann leis na cianta, agus úsáideadh teicníochtaí éagsúla thar na blianta. Tá cuid mhaith múrmhaisithe fós ann sa Mheánoirthear. Bhain na hÉigiptigh úsáid as leamhaol nó guais chun a dtuamaí a mhaisiú, ach bhain na Bablónaigh is na hAisiriaigh feidhm fhorleathan as snoíodóireacht rilífe ísle i gcloch. Ní mhaireann ach iarsmaí de mhúrmhaisiú na nGréagach, ach tá an-eolas ar mhúrmhaisiú na Rómhánach ón 2ú céad RC-79 AD, ó tochlaíodh Poimpé, Ercolano is Strabiae. Bhí freascónna is mósáicí acu. Bhí mósáicí an-choitianta sa ré Bhiosántach sa Róimh, agus bhí freascónna an-choitianta arís le linn na Meanaoise déanaí is na hAthbheochana. Sampla áitiúil de mhúrmhaisiú is ea saothar an dá thaobh ar bhallaí tithe i dTuaisceart Éireann, agus saothar na n-ealaíontóirí graifítí nach bhfuil teorannaithe don tír seo.


Illnau-Effretikon

Baile san Eilvéis is ea Illnau-Effretikon atá suite i gcantún Pfäffikon. Bhí 16,298 duine ina gcónaí ann sa bhliain 2015.


Joan Mallon

Faoi Joan E Mallon.
Example Woman' (also known as: Example Woman of Explanation; place of birth (country), date of birth year of birth – place of birth] (country), date of death year of death) is an alleged woman used to create a sample biography for the WikiWomen project. The biography is copied to adapt to an existing WikiWoman.
Rugadh Joan E Mallon sa bhliain 1955.
Saol &amp; Gairm bheatha.
Bunús
Anseo deir sé cad as don bhean srl., go minic freisin cé hí a teaghlach (cáiliúil).
Óige agus Oideachas.


Ollscoil Dhún Éideann

Is ollscoil suite i nDún Éideann in Albain í Ollscoil Dhún Éideann (nó "Oilthigh Dhùn Èideann" i nGaeilge na hAlban). Bunaíodh í sa bhliain 1583. Is í ceann de na hollscoileanna is cáiliúla sa Bhreatain í. Is ball den Ghrúpa Russell, grúpa de hollscoileanna móra le béim ar taighde í. Is í an t-aon ollscoil amháin in Albain (agus sa Bhreatain seachas Oxford agus Cambridge) atá ina ball de Ghrúpa Coimbra agus an LERU araon, dhá chumainn ollscoileanna Eorpacha.


Cue Detective

Craoladh an dara heipeasóid, "Cue Detective, den seachtú sraith is fiche "The Simpsons" ar an 4 Deireadh Fómhair 2015. Scríobh Joel H. Cohen an eipeasóid seo. D'fhéach 6.02 milliún duine ar an eipeasóid.


Contae Highlands, Florida

Is contae Meiriceánach é Contae Highlands atá suite i stát Florida. Sa bhliain 2010, bhí daonra 98,786 duine ann. Is é Sebring a phríomhbhaile contae.


Balla (struchtúr)

Is struchtúr bríce nó cloch ingearach le hachar talún a iniamh nó a scaradh é an balla ("falla" nó "múr" uaireanta).


Arno Allan Penzias

Réaltfhisiceoir a saolaíodh i München na Gearmáine is ea Arno Allan Penzias (1933-).
D'oibrigh sé sna Stáit Aontaithe i saotharlanna Bell. I 1963, nuair a bhí sé féin is a chomhghleacaí Robert Wilson ag mionscrúdú an fhothram raidió a bhí ag cur isteach ar chumarsáid Domhain/satailíte/Domhain, tháinig siad ar an iarmhar radaíochta i gcúlra an teasa fhíordhéin ón Ollphléasc ag tús na Cruinne.
Ba é seo an radaíocht chosmach mhicreathonnach chúlrach a réamhinis George Gamow is Ralph Alpher i 1948.


Edwin McMillan

Fisicí núicléach Meiriceánach a rugadh in Ishpeming, Missouri ab ea Edwin Mattison McMillan (18 Meán Fómhair 1907 – 7 Meán Fómhair 1991). Ar an bhfoireann a d'fhionn na dúile trasúránacha plutóiniam (1940) is neiptiúiniam. Bhuaigh sé Duais Nobel sa cheimic le Glenn Seaborg i 1951. Rinne sé taighde suntasach ar radar micreathoinne agus sonóir.


Father Knows Worst

Craoladh an t-ochtú heipeasóid déag, "Father Knows Worst", den fichiú sraith "The Simpsons" ar an 26 Aibreán 2009. Scríobh Rob LaZebnik an eipeasóid seo. D'fhéach 5.94 milliún duine ar an eipeasóid.


Tunicata

Is fo-fhíleam iad na Tunicata (Urochordata san am atá caite) agus meastar iad mar chordaigh. Tugtar túiniceach ar bhall den fhofhíleam seo.


James Coburn (polaiteoir)

Polaiteoir Éireannach ab ea James Coburn (13 Aibreán, 1889 - 5 Nollaig, 1953). Bhí sé ina bhall de Pháirtí Náisiúnta an Conradh ar dtús agus ansin sheas sé ina pholaiteoir neamhspleách.


Tom Humphries

Colúnaí agus iriseoir spóirt Éireannach é Tom Humphries a scríobhann don nuachtán The Irish Times. Tá cónaí air i mBaile Átha Cliath lena bhean chéile Mary agus a bheirt iníonacha, Molly agus Caitlín. Rugadh i Londain é. Cuireadh ina leith sa bhliain 2011 gur éignigh sé cailín faoi bhun aois an toilithe.


Einceifealaíteas

Athlasadh na hinchinne is ea einceifealaíteas, de bharr ionfhabhfaithe víreasaigh de ghnáth, ach uaireanta bíonn miocrorgánaigh eile (maláire nó sifilis) freagrach as. Is iad na siomptóim ná fiabhras, tinneas cinn, codlatacht is mearbhall, chomh maith le mearaí, pairilis is gluaisní mínormálta.


Croídín corcra

Is cuán mara déthaobhach siméadrach é an croídín corcra ("Spatangus purpureus"). Tochlaíonn sé i ndríodar bog, ag coinneáil pasáistí ionálaithe don dromchla lena chosa feadánacha. Bíonn an béal asáitithe go dtí ionad tosaigh.


Cultacha (scannánaíocht)

Sa scannánaíocht is éard atá i gceist le cultacha ná éadaí na gcarachtar; chun pearsantacht nó aois nó suíomh a chur in iúl.


Cleator Moor

Is baile suite i gCumbria é Cleator Moor. Tháinig an leasainm ar an mbaile "Little Ireland" as an líon mór inimircigh Éireannach a lonnaithe ann. Tá 6,939 duine ina gcónaí i gCleator Moor.


Braiteoir optúil

Braiteoir a aimsíonn solas agus a athraíonn ina chomharthaí leictreonacha é. Braiteoirí an-oiriúnacha solais is ea na súile, a bhraitheann raon leathan leibhéal solais ach thar raon teoranta tonnfhad. Nuair a thiteann solas ar an reitine sa tsúil, gintear ríoga leictreacha sa néaróg optach. Téann na ríoga don inchinn len iad a bhrath agus pé brí atá iontu a bhaint astu. I measc na mbraiteoirí saorga optúla tá na cealla fótaileictreacha, a fhéadfaidh a bheith íogair do thonnfhaid infridhearga, infheicthe nó ultraivialaite, agus na solasmhéadair fhótagrafacha.


Richland

Is í Richland cathair sa stát Washington, SAM. Tá 48,058 duine ina gcónaí ann, de réir daonáireamh na bliana 2010.


Duran Duran

Is banna ceoil é Duran Duran as Sasana. Bunaíodh sa bhliain 1978 é agus bhí an-tóir air sna 1980idí. Is iad na baill de Duran Duran ná Roger Taylor, Simon Le Bon, John Taylor, Nick Rhodes agus Andy Taylor.


Lus an easpaig

Planda ilbhliantúil atá dúchasach don Eoraip is an Áise mheasartha, ach a tugadh isteach i Meiriceá Thuaidh, is ea lus an easpaig. Táirgeann na gais fhada dreaptha faoin talamh an iliomad buinneán duilleogach agus gas suas le 1 m ar fhad. Na duilleoga roinnte i dteascáin ubhchruthacha fhiaclacha suas le 8 cm ar fhad. Na bláthanna bána in umbail 2-6 cm ar leithead. Fiaile sheasmhach i ngairdíní. Uaireanta, itear na duilleoga úra, cosúil le spionáiste. D'úsáidtí é tráth mar chóireáil ar an ngúta, agus thugtaí fiaile (lus) an ghúta air.


Izzy Armstrong

Is carachtar ficseanúil í Isabelle "Izzy" Armstrong ar an gclár teilifíse "Coronation Street". Glacann Cherylee Houston an pháirt mar Izzy. Chonacthas Izzy ar an gclár den chéad uair ar an 14 Aibreán 2010.


Eochaid Gonnat

I miotaseolaíocht na nGael, Ardrí seanscéalach na hÉireann ba ea Eochaidh Gonnta (Sean-Ghaeilge Eochaid Gonnat) mac Fiach mhic "Imchad" mhic Bhreasail mhic Shíorchaidh mhic "Fíatach Finn".
Tháinig sé i gcoróin tar éis bhás Chormaic mhic Airt. Bhí sé i réim ar feadh aon bhliain amháin, sular éag sé i rith catha. Níl na foinsí ar aon intinn maidir leis a marfóir, arbh é nó "Lugaid mac Lugna" nó "Lugaid Menn" mac Aonghasa nó "Lugna Feirtrec". Tháinig Cairbre Lifechair mac Cormaic i gcomharbacht air.


Chloígh an tArdrí, Donnchadh na Mí (bás 797). Síol Aodha Sláine sa bhliain 786. Ní insítear aon rud maidir le réimeas Cumascaigh seachtar a bhás mar chléir sa bhliain 797. Tugtar an teideal "rex Deisceirt Breg" dó.


Lá Idirnáisiúnta na Dlúthpháirtíochta Daonna (20 Nollaig)

Reáchtáladh Lá Idirnáisiúnta na Dlúthpháirtíochta Daonna ar an 20 Nollaig ó 2005 ar aghaidh. Tháinig an i bhfeidhm le Rún 60/209 ó na Náisiún Aontaithe.
Is ócáid bhliantúil í chun an aontacht san éagsúlacht a chomóradh, agus chun aird a tharraingt ar thábhacht an chomhoibrithe idirnáisiúnta, agus ag seasamh gualainn ar ghualainn leis na daoine atá ar an ngannchuid nó atá faoi chois.
"Déanaimis, ar an lá seo, iarracht níos mó chun ár n-aontacht san éagsúlacht a cheiliúradh agus a chosaint ionas gur féidir linn saol níos fearr a thógáil le chéile sa todhchaí. Ní mór dúinn ár ndiongbháil a neartú agus gan ligean d’ionsaithe mar sin an bonn a bhaint don tslí mhaireachtála inár bpobal domhanda agus sinn ag iarraidh maireachtáil go síochánta ar bhealaí éagsúla.”


Otto Wagner

Ailtire a rugadh i bPenzing na hOstaire, bunaitheoir Scaradh na Víne in 1897 ab ea Otto Wagner (13 Iúil 1841 - 11 Aibreán 1918). Cosantóir suntasach na hailtireachta feidhmithí, go háirithe lena leabhar "Moderne Architektur" (Ailtireacht Nua-Aoiseach, 1895).


Hermann von Helmholtz

Eolaí Gearmánach ab ea Hermann Ludwig Ferdinand von Helmholtz (31 Lúnasa 1821 – 8 Meán Fómhair 1894). Rinne sé taighde suntasach ar dhlí imchoimeád an fhuinnimh, teirmidinimic, leictridinimic agus leictreamaighnéadas. D'fheabhsaigh sé teoiric Young ar radharc daite na súl, agus mhínigh próiseas ceartaithe na súl. D'fhionn sé an t-oftalmascóp (1851), uirlis lenar féidir an taobh istigh den tsúil a fheiceáil.


The Message

Is é The Message an chéad albam ón amhránaí Andrea Begley. Scaoileadh é ar an 21 Deireadh Fómhair, 2013.


Risteard an Iarainn

Taoiseach Éireannach ba ea Risteard de Búrca, nó Risteard an Iarainn mar a thugtar air. "Mac Emainn mic Uillicc" de Búrca a bhí ann. athair Thiobóid. Phós sé Gráinne Ní Mháille (1530-1603), "banríon na bhfoghlaithe mara", sa bhliain 1566 - bhí a fear céile, Dónal an Chogaidh Ó Flaitheartaigh maraithe ag duine de mhuintir Seoighe. Rugadh mac amháin, Tiobóid na Long, dóibh. Bhí ceathrar clainne eile ag Risteard an Iarainn: Éamonn, Ualtar, Eoin agus Caitríona. Cailleadh sa bhliain 1583 é.
Naisc.
Death of Richard-An-Iarainn (Intro) by Shaun Davey


A luathshaol.
Rugadh Dorothea Lange ar 26 Bealtaine 1895 in Hoboken, New Jersey, de shliocht Gearmánach. Rugadh í leis an ainm Dorothea Margaretta Nutzhorn. I ndiaidh dá hathair a mhuirear a thréigean nuair a bhí sí 12 bhliain d'aois, ceann den dá thráma ina luathshaol, d'fhág sí an dara ainm ar lár agus ghlac sí sloinne a máthar. An buille eile a d'fhulaing sí ná an póilió a bhuail í in aois a seacht mbliana. D'fhág sin an chos dheas lag aici agus céim bhacaí mar thoradh air. "It formed me, guided me, instructed me, helped me and humiliated me," a dúirt sí. "I've never gotten over it, and I am aware of the force and power of it."