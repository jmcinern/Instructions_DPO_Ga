Treasach

An tréimhse is luaithe den dá thréimhse sa ré Chéineasóch, 65-2 milliún bliain ó shin. Roinntear í i 5 chuid: pailéicéineach, eocéineach, olagaicéineach, mícéineach, agus plícéineach. Go luath sa tréimhse tharla tógáil ollmhór sléibhte (na hAlpa, na Himileithe, na hAindéis, na Creagaigh) agus rinneadh éagsúlacht mhór i measc na mamach.


Cloch Labhrais

Is bollán iomráiteach suite i gContae Phort Láirge í Cloch Labhrais. Is erratic mór oighreach é.
"Tá an fhirinne searbh arsa Cloch Labhrais ag preabadh"
Cloch a bhfuil bua na cainte aici - bhí beirt ag argóint, an fhírinne ag duine acu agus an t-éitheach ag an duine eile. Dúirt an bréagadóir "Go scoiltfidh an chloch muna bhfuil an fhírinne dá hinsint agam". Scoilt an chloch ina dhá leath ar an toirt agus dúirt an chloch féin, "Bíonn an fhírinne searbh".


Stróbascóp

Feiste a dhéanann bíoga gearra solais go tréimhsiúil le lampa stua mearcair. Bíonn minicíocht na mbíog inathraithe, suas leis na mílte in aghaidh an tsoicind. I ngrianghrafadóireacht, is féidir cuid mhaith íomhánna a dhéanamh de réad atá faoi ghluaiseacht i nochtadh amháin, agus mar sin i bpictiúr amháin.


Fithis

Is éard is fithis ann sa réalteolaíocht ná an chonair a leanann rinn neimhe nó satailít agus í ag gluaiseacht i réimse imtharraingthe. Más dhá rinn amháin atá san áireamh, is féidir an fhithis a ríomh go han-chruinn, agus foirm ghearrtha cónaigh a bhíonn inti, is é sin parabóil, éilips, nó ciorcal. Is fithis gheocónaitheach a bhíonn ag satailít teileachumarsáide nó teilifíse ag airde 36,000 km os cionn an mheánchiorcail, ionas go bhfanann sí i gcéim le rothlú an Domhain agus san ionad céanna sa spéir, i leith an Domhain, t-am ar fad, rud atá riachtanach don teileachumarsáid.


Milan Baroš

Is imreoir sacair é Milan Baroš (r.28 Deireadh Fómhair, 1981, i Vigantice, Poblacht na Seice), atá ag imirt faoi láthair le Lyon sa Fhrainc. D'imir sé le Banik Ostrava ó 1998 go dtí 2001, sular bhog sé go dtí Liverpool Football Club sa bhliain 2002. D'imir sé leis an bhfoireann seo idir 2002 agus 2005. Tar éis dó Liverpool a fhágáil, chaith sé dhá bhliain ag imirt le hAston Villa.


Lucas Neill

Is iarimreoir sacair é Lucas Edward Neill (r. 9 Meitheamh 1978 i Sydney, An Astráil). B'as Tuaisceart na hÉireann a athair. D'imir sé le West Ham United. Bhí sé ina chaptaen.
D'imir sé le Millwall ón bhliain 1995 go 2001, agus d'imir sé le Blackburn Rovers ón bhliain 2001 go 2007 . Bhí sé ina chaptaen ar an fhoireann Blackburn Rovers.
D'imir Neill le foireann náisiúnta na hAstráile.


2018 Taiwan Open

Ba chomórtas WTA Tour é 2018 Tiawan Open a imríodh ag Taipei Heping Basketball Gymnasium i Taipei, An Téaváin. Thosaigh an príomhchomórtas ar 29 Eanáir 2018 agus chríochnaigh sé ar 4 Feabhra 2018.
B'é 2018 an tríú heagrán den chomórtas. Bhuaigh Tímea Babos comórtas na singlí le Duan Yingying agus Wang Yafan ag bua comórtas na mbeirteanna.


Love Is a Many Strangled Thing

Craoladh an seachtú heipeasóid déag, "Love Is a Many Strangled Thing", den dara sraith is fiche "The Simpsons" ar an 27 Márta 2011. Scríobh Bill Odenkirk an eipeasóid seo. D'fhéach 6.14 milliún duine ar an eipeasóid.


Ailearán

Cuid de sciathán eitleáin nó faoileora is ea an t-ailearán, chuid inchorraithe. Is é an toradh a bhíonn, mar shampla, ar na hailearáin ar an sciathán clé a chasadh síos nó aníos: an t-eitleán nó an faoileoir féin a chasadh ar clé nó ar deis faoi seach.


Satailít loingseoireachta

Ó thús ama bhain mairnéalaigh feidhm as na réaltaí chun loingseoireachta. Le blianta anois tá loingseoireacht nua-aoiseach leictreonach bunaithe ar na réaltaí nua — satailítí teileachumarsáide — in úsáid.
Fithisithe.
Tá na satailítí seo i bhfithisí fosaithe, agus tarchuireann siad bíogchomharthaí raidió an t-am ar fad.
Loingseoireacht.
Agus córas suite domhanda (GPS) ar bord, glacann an long nó an t-eitleán na bíoga seo ó roinnt de na satailítí agus ríomhann domhanleithead is domhanfhad an árthaigh go leanúnach.
Cabhraíonn an córas seo chun longa a dhíriú amuigh ar an bhfarraige agus calafort a aimsiú an t-am ar fad, fiú i ndrochaimsir agus istoíche.
San Eoraip.


Vergeltungswaffe-2

Diúracán balaistíoch treoraithe a shaothraigh arm na Gearmáine faoi stiúir Wernher von Braun (saineolaí roicéad) i 1937. Thaistil sé go han-tapa ionas nárbh fhéidir teacht roimhe le heitleán ná lámhach gunnaí. Níorbh fhéidir é a stopadh, ach bhí sé an-neamhchruinn. I 1944-1945 thit 1054 díobh ar an mBreatain Mhór.


Iasc pluaise

Iasc beag dall a fhaightear i bpluaiseanna aolchloiche in oirdheisceart na Stát Aontaithe. Gan aon lí sa cholainn aige. Dhá speiceas eile, le súile beaga is craiceann daite, a fhaightear i gcorcacha cois cósta ansin.


John Galvin

Polaiteoir Éireannach ab ea John Galvin (15 Bealtaine 1907 – 11 Deireadh Fómhair 1963). Bhí sé ina bhall d'Fhianna Fáil.
Toghadh don Dáil é do Chorcaigh i bhfothoghgchán i mí Lúnasa, 1956 ag glacadh suíochán Patrick McGrath, ball de chuid Fianna Fáil freisin. Atoghadh é i dtoghcháin ghinearálta na mblianta 1957 agus 1961. Fuair sé bás sa bhliain 1963 agus é in oifig. Coimeádadh an suíochán ar oscailt go dtí fothoghchán i mí Feabhra, 1964 ina bhfuair a bhaintreach, Sheila Galvin, an suíochán.


The Longest Daycare

Is é "Maggie Simpson in "The Longest Daycare", nó The Longest Daycare go díreach gearrscannán 2012 atá bunaithe ar "The Simpsons". Fuair an scannán a chéad taibhiú ar an 13 Iúil 2012, nuair a bhí sé ceangailte le "".


Johann Gottfried Galle

Réalteolaí a saolaíodh i bPabsthaus na Gearmáine ab ea Johann Gottfried Galle (9 Meitheamh 1812 - 10 Iúil 1910). I 1846 agus é ag obair i Réadlann Bheirlín, d'fhionn sé an pláinéad Neiptiún.


Avram Hershko

Bitheolaí a rugadh ar 31 Nollaig 1937 i gKarkag na hUngáire is ea Avram Hershko. Leis an ainm Herskó Ferenc a rugadh é. Chuir sé faoi in Iosrael sa bhliain 1950. Bhain sé dochtúireacht amach in Iarúsailéim agus oibríonn sé anois leis an Technion in Haifa. Roinn sé Duais Nobel na Ceimice i 2004 le Aaron Ciechanover is Irwin Rose as a bhfionnachtain go bhfuil meicníocht ann chun próitéiní a dhíghrádú trí mheán úibicitine.


Ralf Schumacher

Is tiománaí Foirmle a hAon é Ralf Schumacher. Rugadh sa Ghearmáin é ar an 30 Meitheamh, 1975. Is deartháir é do Michael Schumacher, tiománaí cáiliúil Foirmle a hAon. I 2006, beidh Ralf ag glacadh páirt i gCraobh Dhomhanda Foirmle a hAon leis an bhfoireann Toyota.


Dean Ashton

Is imreoir sacair Sasanach é Dan Ashton (a rugadh 24 Samhain, 1983 i Swindon, Sasana). Imríonn sé faoi láthair le West Ham United. D'imir sé le Crewe Alexandra ó 2000 go 2005. D'imir sé le Norwich City ar feadh séasúir amháin.


Theodor Svedberg

Ceimicí fisiceach a rugadh i bhFleräng na Sualainne ab ea Theodor "The" Svedberg (30 Lúnasa 1884 – 25 Feabhra 1971). Shaothraigh sé an t-ultralártheifneoir i 1924, lenar féidir tuaslagáin a chasadh chomh tapa sin go bhfeidhmíonn fórsaí na mílte oiread níos mó ná an fórsa domhantarraingthe ar a bhfuil sa tuaslagán. Thaispeáin sé gur féidir tuaslagáin próitéiní a chasadh chun na próitéiní éagsúla a scaradh óna chéile. Bhuaigh sé Duais Nobel na Ceimice i 1926 as an bhforbairt seo agus a shaothar ar phróitéiní i dtuaslagáin is córais easraithe eile.


Comhdhúil lipéadaithe

Comhdhúil ina bhfuil céatadán níos mó ná is gnách d'iseatóp ar leith dúile. Is féidir gur iseatóp radaighníomhach é seo, nó iseatóp cobhsaí is féidir a bhrath le speictreascópacht. Iseatóip a úsáidtear go coiteann is ea deoitéiriam (hidrigin-2) agus carbón-13.


Aontroim

Is baile mór in oirthuaisceart na hÉireann í Aontroim. Is í príomhchathair Chontae Aontroma, suite in aice le Loch nEathach, i dTuaisceart Éireann. Is í an lárionad riaracháin do Chomhairle Bhuirg Aontroim an baile seo. Tá timpeall 23,375 duine ina gcónaí sa bhaile féin (2011). Tá ospidéal an-mhór ann, Ospidéal Limistéar Aontroim, atá ar an ospidéal agus ionad sláinte is mó i gContae Aontroma theas. Tá na hAontachtaithe ar an gcuid is mó den phobal, agus sin fíor den phríomhreiligiún, an Protastúnachas chomh maith (80%).


Cnocán Bhólais

Sráidbhaile beag in Éirinn is ea Cnocán Bhólais. Tá sé suite i bparóiste Chill Achaidh gContae Uíbh Fhailí i gCúige Laighean. Tá eaglais, scoil náisiúnta, siopa / oifig an phoist agus dhá theach tábhairne ann. Tá club de chuid CLG ann freisin, Cill Chormaic-Chill Achaidh. D'imir Stephen Byrne, a bhí mar chúl báire ar fhoireann Uíbh Fhailí nuair a bhuaigh siad Craobh Iomána na hÉireann sa bhliain 1998, don chlub.


Muir

Cuid den aigéan, éadomhain go leor de ghnáth, sainmhínithe go scaoilte ag teorainneacha a bhaineann le tíortha mórthimpeall. Luíonn mara ilchríochacha os cionn cuid de scairbh ilchríochach, an Mhuir Thuaidh is Muir na Síne, mar shampla. Tá mara talamhiata, cosúil leis an Meánmhuir, aonraithe go hiomlán ar an aigéan, beagnach, gan ach cainéal caol amháin á gceangal le haigéan. Tá locha móra intíre ann freisin a dtugtar "mara" orthu, Muir Chaisp is an Mhuir Mharbh, mar shamplaí.


Clár Chlainne Mhuiris

Is baile é Clár Chlainne Mhuiris ("Claremorris" sa Bhéarla) i gContae Mhaigh Eo. Bhí 4,487 ina gcónaí ann sa bhliain 2016. Tá an baile ar an mbóthar N17 idir Shligeach is Gaillimh.
Tá stáisiún ag an iarnród idir Baile Átha Cliath agus Cathair na Mart ann (Stáisiún Chlár Chlainne Mhuiris)
Tá feachtas ar siúl faoi láthair chun an seanlíne traenach a théann tríd an baile, ó Shligeach go Luimneach, a athoscailt.
Is ann atá ceanncheathrú an fhoilsitheora Cló Mhaigh Eo


Is iad buaiteoirí an chláir go dtí seo; Leanne Mitchell, Andrea Begley, Jermain Jackman, Stevie McCrorie, Kevin Simm, Mo Adeniran agus Ruti Olajugbagbe.
Bhog an chlár go ITV don séú sraith agus beidh dhá sraith "The Voice Kids" ann.
Breithiúna agus Láithreoirí.
Eochair:
Formáid.
"The Voice: Louder on Two".
Clár teilifíse is ea The Voice: Louder on Two. Thosaigh sé ar 24 Márta 2014 ar BBC Two.
Gradaim agus ainmniúcháin.


Rose Maynard Barton

Is ealaíontóir Angla-Éireannach í Rose Maynard Barton. Rugadh i mBaile Átha Cliath í, ar an 21ú Aibreán 1856. B'ealaíontóir uiscedhatha í agus phéinteáil sí tírdhreach, radharcanna sráide, gairdíní, agus bailedhreacha in Éirinn agus i Sasana.


Aimsir na bliana 2022

Bhí aimsir na bliana 2022 is teo dár taifeadadh ariamh in Éirinn agus sa Bhreatain. Sáróidh an meánteocht bhliantúil i mbliana an meánteocht a b'airde ariamh a baineadh amach i 2014. Cé go gcuimhníonn go leor daoine ar an teas mór a bhí ann an samhradh seo, gurb "é an rud is suntasaí in 2022 ná an teas seasta a bhí ann ar feadh na bliana uilig nuair a bhí gach mí seachas Nollaig níos teo ná mar a bheithfí ag súil."
Tonnta teasa san Eoraip.
Bhuail roinnt mhaith tonnta teasa Éire agus an Bhreatain ó thosach an Mheithimh i mbliana 2022, rud a d'fhág an ceathrú samhradh ab teo a taifeadadh ariamh ann. Sháraigh an mearcair pointe na 40 céim den chéad uair nuair a taifeadadh teocht de 40.3C i Coningsby i Lincolnshire ar an 19 Iúil 2022.
D'eisigh an Oifig Mheitéareolaíochta sa Bhreatain a gcéad rabhadh an-teasa dearg ariamh an mhí chéanna.
Tubaistí.


Struchtúr ceimiceach

Soláthraíonn struchtúr ceimiceach substainte ceimicí faisnéis faoin mbealach a nascann na hadaimh nó na hiain éagsúla a chuimsíonn móilín, nó comhiomlán adamhach. Cuimsíonn sé an gheoiméadracht mhóilíneach, an chumraíocht leictreonach agus, nuair is iomchuí, an struchtúr criostalach.


Cath na Cosaive

Tharla Cath na Cosaive ar an 15 Meitheamh 1389 idir arm an Phrionsa Seirbiach, Lazar Hrebeljanović (agus a gcomhghuaillithe Críostaí), agus an Impireacht Otamánach. Maraíodh an sabhdán Otamánach, Murad I, i dtiubh an ghleo.


Iarnród Tras-Sibéarach

Is iarnród é an tIarnród Tras-Sibéarach a tógadh i 1891–1905 ó chathair Chelyabinsk i sléibhte na hÚraile trasna na Sibéire go dtí Vladivostok ar an Aigéan Ciúin. Timpeall an ama chéanna tógadh géagáin ó Ulan-Ude ó dheas go hUlánbátar na Mongóile agus síos go Béising na Síne, agus ó Vladivostok go Harbin is Béising. Tógadh géagán mórthimpeall ar Loch Baikal i 1916. Sna 1960idí-1970idí tógadh géagán fada ó Novosibirsk ó thuaidh ó Loch Baikal go Nikolaevsk-na-Amure ar an Aigéan Ciúin. Is iad na cathracha móra air ná Moscó, Ekaterinburg, Chelyabinsk, Omsk, Novosibirsk, Irkutsk, Ulan Ude, Kharbarovsk agus Vladivostok. Tá an t-iarnród leictrithe anois, ach tógann sé 7 lá taisteal ó cheann go ceann.


An Earagail

Is í an Earagail (nó an tEaragal) an sliabh is airde i gContae Dhún na nGall, in Éirinn agus i Sléibhte Dhoire Bheatha.
Tá sí suite in iarthuaisceart na condae taobh le sráidbhaile Dhún Lúiche i bparóiste Ghaoth Dobhair.
Tá sí 749m (2,457 troigh) ar airde. Thig an t-ainm as "aireagal" ionad urnaí ag manaigh.
Féách an sliabh cáiliúil faoi bhrat trom sneachta.


Gléas luchtchúpláilte

Saghas físcheamara ina bhfuil braiteoir íomhánna le mósáic mion-déóidí fótaisheoltacha a chomhfhreagraíonn do phicteilíní is línte an chóras teilifíse. Stóráiltear luchtanna a tháirgeann an solas ionsaitheach ar gach eilimint go léitear iad i seicheamh scanta an chóras teilifíse.


Murab ionann agus roinnt cainteoirí dúchais eile, thaitin sé le Maddrell go raibh cáil air mar dhuine de chainteoirí deireanacha na teanga. Bhí sé sásta an teanga a mhúineadh d'athbheochantóirí óga na Manainnise — Leslie Quirk agus Brian Stowell ina measc. Nuair a bhí sé ina Thaoiseach ag tabhairt cuairte ar Oileán Mhanann, chuaigh Éamon de Valera féin ar cuairt chuig Maddrell. Bhí sé i bhfeirg le rialtas Mhanann agus le rialtas na Ríochta Aontaithe mar gheall ar a bhfaillí i leith na Manainnise. Chuir sé foireann ó Choimisiún Béaloideasa Éireann go hOileán Mhanann lena raibh fágtha den teanga agus dá béalaoideas a thaifeadadh agus a chaomhnú ar bhealach éigin.


Fóta-imdhíon-teiripe

Is éard atá i gceist leis an chóireáil ailse ar a dtugtar Fóta-imdhíon-teiripe ná othair a instealladh le hoibreán, agus ansin a gcuid siadaí a nochtadh do sholas neas-infridhearg. D'fhorbair taighdeoir Seapánach é nuair a bhí se ag obair ag Institiúidí Sláinte Náisiúnta SAM. Ba í an tSeapáin an chéad tír a d’úsáid an chóireáil seo ar othar sa bhliain 2021. Bíonn antasubstaint dírithe go sonrach ar ailse san oibreán a instealladh, a bhfuil ceimiceáin speisialta ceangailte leo. Tar éis do na antasubstaintí ceangal le hailse, lonraítear solas infridhearg orthu, rud a mharaíonn na cealla ailse.


Loch Airigh na Saorach

Is loch in Albain é Loch Airigh na Saorach nó Loch Airigh na Suiridhe freisin. Tá sé suite ar an Eilean Sgitheanach idir agus . Tá sé laistiar den A851 a théann go hArmadal.
Clúdaíonn an loch seo achar 1.9 ha. Tá sé 0.7km ina imlíne agus timpeall 235 m ar fad ag an bpointe is dírí. Níl ach dhá oileán sa loch seo. Tá dromchla uisce an locha timpeall 48m os cionn leibhéal na farraige agus timpeall 2.6 km ón bhfarraige. Sileann an t-uisce amach as an loch seo trí Allt Àirigh na Suiridhe.
Níl duine ar bith ina chónaí in aice le Loch Airigh na Saorach.


Louis de Beaufront

Bhí tionchar ollmhór ag Louis de Beaufront (3 Deireadh Fómhair 1855 – 8 Eanáir 1935) ar fhorbairt Ido, teanga idirnáisiúnta chúnta. I dtús báire bhí sé ar son na Sparantaise agus a bhí sé freagrach den chuid is mó le luath-dháileadh na teanga in iarthar na hEorpa. Chomh maith le sin, bhí sé i measc na ndaoine a chéad thug tacaíocht di sa Fhrainc.


Béabhar

Creimire mór is ea an béabhar, cosúil leis an iora rua, ó Mheiriceá Thuaidh, tuaisceart na hEorpa is an Áise.
Leathuisciúil. Na cosa cúil scamallach, an t-eireaball leathan leata lannach. Tógann sé lóiste le cearchaillí is láib i lochán coilleamaí.
Go minic déanann sé damba ar shruthán le lochán a dhéanamh. Uair dá raibh,sheilgtí é le haghaidh a fhionnaidh.


Siméon Denis Poisson

Matamaiticeoir a rugadh i bPithiviers na Fraince ab ea Siméon Denis Poisson (21 Meitheamh 1781 – 25 Aibreán 1840). Rinne sé taighde ar mheicnic neamhaí, leictreamaighnéadas, airíonna meicniúla ábhar (cóimheas Poisson), agus dóchúlacht, inar bhunaigh sé an dlí a rialaíonn dáileacháin mhóra uimhreacha randamacha ("dáileadh Poisson").


David Adger

Teangeolaí Albanach as Cair Chaladain, An Ríocht Aontaithe é David Adger (as Béarla: [ˈdeɪvɪd ˈædʒə]) (a rugadh ar an 23 Meán Fómhair 1967). Tá an chuid is mó dá saol caite aige ar an Ollscoil Londain.
A Shaol.
Rugadh Adger i gCair Chaladain in Albain, An Ríocht Aontaithe. Bhain sé céim máistreachta amach sa teangeolaíocht agus fuair sé a dhochtúireacht ó Ollscoil Dhún Éideann.


Géasar

Foinse nádúrtha uisce the a bhrúchtann ó am go ham, ag caitheamh scardáin uisce fhorthéite is gaile suas san aer as scoilt dhomhain i screamh an Domhain. Faightear géasair i réigiúin bolcán gníomhach, cosúil leis an Nua-Shéalainn, an Íoslainn, is na Stáit Aontaithe.


Rick Sanchez

Is é Rick Sanchez ceann de na carachtair sa tsraith theilifíse bheoite "Rick and Morty". Tá sé guthaithe ag Justin Roiland. Bhí sé ar an gclár den chéad uair san eipeasóid "Pilot". Tá an charachtair bunaithe ar Emmet Brown ó "Back to the Future".
Is athair Beth Smith agus an seanathair Morty agus Summer é. Tá Rick léirithe mar eolaí craiceáilte.


Louis Spohr

Cumadóir, veidhleadóir is stiúrthóir a rugadh i mBraunschweig na Gearmáine ab ea Louis (Ludwig) Spohr (5 Aibreán 1784 – 22 Deireadh Fómhair 1859). Cáil air mar chumadóir don veidhlín: scríobh sé 17 coincéartó dó. Bhí áit thábhachtach ag a chuid shaothar idir an clasaiceachas agus an rómánsachas. I gCassel na Gearmáine a fuair sé bás.


Diúracán balaistíoch idirilchríochach

Diúracán balaistíoch an-mhór fadraonach atá armtha le buamaí núicléacha is ea diúracán balaistíoch idir-ilchríochach (DBII) (Béarla: "intercontinental ballistic missile" nó "ICBM").
Shaothraigh na Stáit Aontaithe is an tAontas Sóivéadach ó dheireadh na 1950idí iad.
Lonnaithe i sadhlanna ar fud fairsinge ollmhór tíre, is féidir na buamaí éagsúla ó dhiúracán amháin a dhíriú ar spriocanna scoite ar leith go domhain istigh i dtír an namhad timpeall 30 nóiméad tar éis a lainseála.


Quinton Fortune

Is imreoir sacair é Quinton Fortune a rugadh ar 17 Deireadh Fómhair 1977 in Cape Town, san Afraic Theas. D'imir sé le Tottenham Hotspur Football Club i Sasana sna 1990idí. Níl sé ag imirt le club ar bith faoi láthair. B'é Doncaster Rovers an club deireanach a d'imir sé leis. D'imir sé le Manchester United ó 1999 go 2006. D'imir sé le Bolton Wanderers ón séasúr 2006/2007. Mar gheall ar fhadhbanna a bhí aige le cáipéisí oibre a fháil sa tír sin, d'aistrigh sé go dtí an Spáinn mar ar chaith sé tamall le Atlético Madrid. Faoin bhliain 2014 bhí sé ar ais sa Ríocht Aontaithe mar leasbhainisteoir ar an bhfoireann faoi 21 le Cardiff City, sa Bhreatain Bheag.


Máel Sechnaill mac Domnaill

Bhí Máel Sechnaill mac Domnaill (ar a dtugtar Máel Sechnaill Mór agus Máel Sechnaill II chomh maith) ina Ard-Rí na hÉireann faoi dhó idir na blianta 980 agus 1002, agus arís eile idir na blianta 1014 agus 1022.
Duine de Chlann Cholmáin a bhí ann, cuid de na Niallaigh.
Bhí sé ina Ard-Rí go dtí gur thóg Brian Bóramha an teideal uaidh, ach bronnadh an teideal ar ais air tar éis bás Bhrian ag Cath Chluain Tarbh. Bhí ról cinniúnach ag mac Domnaill agus a chuid fórsaí ag deireadh an chatha, rud a fuair réidh leis na Lochlannaigh mar ghrúpa polaitiúil mór le rá sa tír.


Hildesheim

Cathair sa tSacsain Íochtarach, an Ghearmáin, is ea Hildesheim . . Tá sí suite sa cheantar Hildesheim, thart ar 30 km ó dheas de Hanover, ar bhruacha na hInnerste, craobh-abhainn bheag d'Abhainn na Leine.


WTA Tour 2006

Is liosta é seo de na heachtraí a tharla sa bhliain 2006 i leadóg ar an WTA Tour. Ba é seo an 36ú eagrán. Bhuaigh Justine Henin na craobhacha is mó le 6, an airgead is mó le $4,204,810 agus na pointí is mó le 3,998 pointe. Ba í Amélie Mauresmo imreoir na bliana agus Agnieszka Radwańska imreoir nua na bliana.


Méabh Leathdhearg

I miotaseolaíocht na nGael, ba bhandia an fhlaithis í Méabh Leathdhearg (Sean-Ghaeilge Medb Lethderg) gaolta le Teamhair. Ba bhean chéile nó leannán í de naoi rí i ndiaidh a chéile, ina measc Fedlimid Rechtmar, Art mac Cuinn agus Cormac mac Airt.
Is amhlaidh gurb ionann í (nó ar a laghad an spreagadh) agus Méabh na gConnacht sa Rúraíocht.
Deirtear sa Leabhar Laighneach gurbh ise a scríobh an dán "Macc Moga Corbb celas clú".


Gal Gadot

Is ban-aisteoir agus mainicín Iosraelach í Gal Gadot a rugadh ar an 30 Aibreán, 1985. Bhain sí clú agus cáil amach nuair a ghlac sí páirt mar Wonder Woman i gCruinne Leathnaithe DC go hairithe sna scannáin " (2016), Justice League "agus ina scannán féin", Wonder Woman (2017). "Chomh maith, ghlac sí páirt mar Giselle sa tsraith "Fast and Furious.


Lisa Vanderpump

Is ban-aisteoir, bialannaí, dearthóir, pearsa theilifíse, údar, agus daonchara Sasanach í Lisa Vanderpump (a rugadh 15 Meán Fómhair 1960). Is fearr aithne uirthi as na cláracha suaracha teilifíse réaltachta "The Real Housewives of Beverly Hills," "Vanderpump Rules", agus "Vanderpump Dogs".
Is bialannaithe iad Vanderpump agus a fear céile, Ken Todd, agus bhí ar a laghad 36 bialann, beár, agus club ar fud na Ríochta Aontaithe agus na Stát Aontaithe acu, The Shadow Lounge, Bar Soho, SUR Restaurant &amp; Lounge, Villa Blanca, Pump Restaurant, Tom Tom Restaurant &amp; Bar, Vanderpump Cocktail Garden, agus Vanderpump à Paris ina measc.


Tairiseach Hubble

An méadú i luas chúlú na réaltraí sa Chruinne forleathnaithe in aghaidh an fhaid. A luach ríofa ag Edwin Hubble ag timpeall 15 km sa soicind in aghaidh an mhilliún solasbhlianta. Tairiseach bunúsach na cosmeolaíochta.


Irving Langmuir

Ceimicí a rugadh i Nua-Eabhrac ab ea Irving Langmuir (1881-1957). Bhuaigh sé Duais Nobel na Ceimice i 1932 as a shaothar ar cheimic mhóilíneach dromchlaí, saothar a tháinig le bheith tábhachtach san imdhíoneolaíocht. Cáiliúil freisin as a chuidiú le forbairt an fheadáin fholúsaigh don raidió, agus modhanna chun ceimiceáin a scaipeadh i bhfoirm púdair ar scamaill chun báisteach nó sneachta a ionduchtú.


Cluichí.
Imrítear ach an pheil amháin sa chlub. Cé gur dheineadh iarracht foireann iomána a bhunú tráth, ní imrítear an spórt sin go forleathan sa pharóiste. Is iad Eas Géibhtine agus Naomh Ciarán na clubanna iomána is gaire do Naomh Seanáin.
Páirc Imeartha.
Tá páirc imeartha Naomh Seanán suite i lár bhaile Faing. Is anseo a chruthaíodh an chéad dromchla imeartha uile-aimsear sa chontae.
Imreoirí Cáiliúla.


Léiritheoir scannáin

Is éard is léiritheoir scannáin ann ná an té atá i gceannas ar léiriú scannáin, nó ar chraoladh clár teilifise srl.
Bíonn sé de dhualgas ar an léiritheoir a chinntiú go gcríochnaítear an scannán in am, go bhfuil sé ar ardchaighdeán agus go bhfuil sé laistigh den bhuiséad. Post gnóthach, dúshlánach atá ann.


RMS Carpathia

Long de chuid an Cunard Line ab ea an RMS Carpathia, agus a céad aistear sa bhliain 1903.
Ar 15 Aibreán 1912, thug an Carpathia tarrtháil ar timpeall 705 duine a bhí ar an Titanic (de chuid an Cunard Line chomh maith).. Ar an 18 Aibreán, shroich an Carpathia Nua-Eabhrac.
Ar 17 Iúil 1918 cuireadh an Carpathia go tóin poill le trí thoirpéad a scaoil U-55, fomhuireán de chuid Chabhlach na Gearmáine. Tarrtháladh 218 de na 223 a bhí ar bord.


Mac siobháin

Is baill den fhine "Gobiidae" iad na mic shiobháin, fine iasc cnámhach san ord "Gobiiformes". Tá sé ar cheann de na finte iasc is mó ar domhan, a bhfuil níos mó ná 2,000 speiceas agus níos mó ná 200 géineas ann. Tá an chuid is mó acu measartha beag, go hiondúil níos lú ná 10 cm ar fad. Áirítear leis na Gobiidae cuid de na veirteabraigh is lú ar domhan, mar shampla "Trimmatom nanus" agus "Pandaka pygmaea".


Cecilia Payne-Gaposchkin

Réalteolaí agus réaltfhisiceoir Bhriotanach-Mheiriceánach ab ea Cecilia Helena Payne-Gaposchkin (née Payne, 10 Bealtaine 1900 - 7 Nollaig 1979). Dúirt sí ina tráchtas dochtúireachta (1925) go raibh i bhad níos mó hidrigin agus héiliam sa grian ná mar a bhí sa Domhan, tuairim a dhiúltaigh formhór na heolaithe dó ar dtús. I Wendover, Buckinghamshire, Sasana, a rugadh í agus fuair sí bás in Cambridge, Massachusetts. Bhí saoránacht an dá thír aici.
Thug Cecilia Payne faoi thráchtas dochtúireachta a scríobh agus sa bhliain 1925 ba ise an chéad duine dar bronnadh PhD in réalteolaíocht ó Choláiste Radcliffe uirthi. (Coláiste do mhná a bhí ceangailte le Ollscoil Harvard ab ea Radcliffe.) Is é an teideal a bhí ar an tráchtas ná "Stellar Atmospheres: A Contribution to the Observational Study of High Temperature in the Reversing Layers of Stars."


Lá Eorpach Muirí (20 Bealtaine)

Cuireadh an Lá Eorpach Muirí ar bun sa bhliain 2008, pointe cruinnithe bliantúil an Aontais Eorpaigh ar chúrsaí muirí agus "fás gorm inbhuanaithe". Déanann an tionscnamh seo de chuid institiúidí an Aontais Eorpaigh iarracht cur le feiceálacht na n-earnálacha muirí agus tacú le cur chuige comhtháite maidir le ceisteanna muirí.
Ceiliúrtar an lá ar 20 Bealtaine gach bliain agus eagraíonn an Coimisiún Eorpach comhdháil. "Nasctar déantóirí beartais, eolaithe, an tionscal agus an tsochaí ag an gcomhdháil seo trí sheisiúin iomlánacha agus théamacha 'ardleibhéil', ceardlanna agus limistéar taispeántais." Bualieann pobal muirí na hEorpa le chéile lena linn chun comhghníomh ar ghnóthaí muirí agus fás gorm inbhuanaithe a phlé agus a threisiú.


SS Dún Aengus

Ba long gaile paisinéirí Éireannach í SS Dún Aengus a tógadh sa bhliain 1912. An príomhdhualgas a bhí uirthi ná freastal ar Oileáin Árann as Gaillimh, go dtí gur briseadh suas í sa bhliain 1958.


Michael Foale

Spásaire a rugadh i Louth Shasana is ea Michael Foale (1957-). I 2003 cuireadh i gceannas ar an Stáisiún Spáis Idirnáisiúnta é, agus chaith sé 200 lá ar bord, ag déanamh turgnaimh eolaíochta is gnáthchoinneála. Mar sin, chaith sé tréimhse níos faide sa spás ná aon spásaire Meiriceánach.


Mitt Romney

Polaiteoir agus fear gnó Meiriceánach is ea Willard Mitt Romney (a rugadh ar 12 Márta 1947). Ní gnách a chéad ainm a úsáid. Seachtódú gobharnóir Massachusetts a bhí i Mitt Romney, ó 2003 go 2007. Ba iarrthóir an Pháirtí Phoblachtaigh é d’uachtaránacht na tíre sin sa bhliain 2012, ach theip ar a iarracht. Sa toghchán i mí na Samhna 2018 toghadh é do Sheanad na Stát Aontaithe ó stát Utah i gcomharbacht ar Orrin Hatch, rud a fhágann gurb é seanadóir sóisearach an stáit anois.
Rugadh Mitt Romney i Detroit, Michigan, an páiste is óige as ceathrar. Is iad Margo Lynn, Jane LaFount agus G. Scott an triúr eile den chlann. Bhí bearna sé bliana idir breith an duine ba dhéanaí díobhsan agus a bhreith féin. Ainmníodh Mitt Romney i ndiaidh J. Willard Marriott na n-óstán agus dlúthchara a athar, agus Milton “Mitt” Romney, peileadóir leis na Chicago Bears agus col ceathrar lena athair. George W. Romney ainm a athar agus Lenore (née LaFount) Romney ainm a mháthar. Mormonach atá ann.


Sarah Travers

Is iriseoir Éireannach í Sarah Travers le BBC Thuaisceart Éireann, a rugadh i 1974.
Saol pearsanta.
D'fhreastail sí ar an Coláiste Doiminiceach Port Stíobhaird agus rinne sí staidéar ar an iriseoireacht ar an Ollscoil Nottingham Trent, Sasana.
Tá sí ina cónaí i bPort Stiobhaird lena fear céile Stephen Price agus beirt pháistí.


Marge Gamer

Craoladh an seachtú heipeasóid déag, "Marge Gamer", den ochtú sraith déag "The Simpsons" ar an 22 Aibreán 2007. Scríobh J. Stewart Burns an eipeasóid seo. D'fhéach 6.40 milliún duine ar an eipeasóid.


Imreoirí cáiliúla.
I measc peileadóirí cáiliúla an chlub, tá Seán Ó Ceallaigh ("John Kelly"), captaen buaiteoirí Craobh Peile Sinsear Chontae Luimnigh ar cheithre ócáid (1926, 1929, 1930, 1931), agus Liam Ó Luing ("Liam Long"), a d’imir ar fhoireann sinsear Luimnigh le linn blianta na 1980í.


Páirtí Ceartais agus Forbraíochta

Is páirtí polaitíochta sa Tuirc é an Páirtí Ceartais agus Forbraíochta nó Páirtí Dlí agus Cirt (Tuircis: "Adalet ve Kalkınma Partisi" (AKP)).
Tá an Páirtí i gcumhacht sa Tuirc ón mbliain 2002 go dtí an lá inniu.


Cumann Litríochta na Fionlainne

Is éard atá i gceist le Cumann Litríochta na Fionlainne, nó Suomalaisen Kirjallisuuden Seura ná cumann léinn agus cultúir a mbíonn foilsitheoireacht idir lámhaibh aige chomh maith. Tá sé de chuspóir ag an gCumann oidhreacht chultúrtha na Fionlainne a chur i míotar, a thaighde agus a scaipeadh. Tá ceanncheathrú an Chumainn suite i Heilsincí, i dteach uimhir a haon chois na sráide úd Hallituskatu.
Iad siúd a bhunaigh an Cumann sa bhliain 1831, bhí baint acu le hOllscoil Heilsincí, agus iad ag iarraidh an Fhionlainnis a athbheochan mar theanga liteartha agus mar sheoid náisiúnta. Ba é an file Elias Lönnrot, eagarthóir na heipice náisiúnta Kalevala, a cheap an focal úd "kirjallisuus" ("litríocht") le haghaidh ainm an Chumainn (murach é, is dócha go mbeadh an focal "literatuuri" in úsáid san Fhionlainnis).


Paper Hearts (eipeasóid The X-Files)

Craoladh "Paper Hearts", an deichiú heipeasóid de cheathrú sraith "The X-Files" ar an 15 Nollaig 1996. Scríobh Vince Gilligan an eipeasóid seo. D'fhéach 16.59 milliún duine ar an eipeasóid ar an gcéad chraoladh de.


Scéalaíocht na Ríthe

Is cnuasach scéalta de chuid Liteartha na Gaeilge é (nó iad) Scéalaíocht na Ríthe (aitheanta chomh maith mar An Scéalaíocht Stairiúil). Faightear ann scéalta faoi ríthe idir seanscéalach agus stairiúil, amhail is Labraid Loingsech (c. 4ú haois RC), Cormac mac Airt, Níall Noígíallach, Éogan Mór, Conall Corc, Guaire Aidne mac Colmáin, Diarmait mac Cerbaill, Lugaid mac Con, Conn Cétchathach, Lóegaire mac Néill, Crimthann mac Fidaig, agus Brian Bóramha (bás AD 1014).
Ba chuid de dhualgas na mbard Gaelach (nó filí na cúirte) é stair agus ginealach theaghlach a ngiollachta a chlárú. Rinneadh seo le dánta idir miotasach agus stairiúil a bheag nó a mhór. Bailíodh na scéalta a d'eascair as an mórshaothar seo, aitheanta anois mar An Scéalaíocht Stairiúil, nó níos cruinne Na Sraitheanna Stairiúla, óir go bhfuil roinnt eagar neamhspleách ann.
"Baile Suibne".


Humbug (eipeasóid The X-Files)

Craoladh an fichiú heipeasóid, "Humbug" den dara sraith "The X-Files" ar an 31 Márta 1995. Scríobh Kim Manners an eipeasóid seo. D'fhéach 15.7 milliún duine ar an eipeasóid.


Kumanovo

Is cathair í Kumanovo i bPoblacht na Macadóine. I 2002 bhí 70,842 mhíle duine ina gcónaí sa chathair agus 105,484 sna bruachbhailte.
Teangacha.
Is í an Macadóinis an teanga is mó a labhraítear :


Gina Torres

Is ban-aisteoir Meiriceánach í Gina Torres a rugadh ar 25 Aibreán 1969 i Nua-Eabhrac. Bhí róil aici sna cláir "Firefly", "Hannibal" agus ba í Cas sa tsraith scannán "An Matrix". B'as Cúba a muintir. Is Jessica Lourdes Pearson í sa chlár "Suits" atá ar USA.


Ráig foréigin i dTuaisceart Éireann, Samhain 1991

Ar 13 Samhain 1991, lámhaigh an tIRA William Kingsberry (ball den UDA) agus Samuel Mehaffey (de chuid an Red Hand Commando) ag teach i Sráid Lecale, Béal Feirste.
Níos déanaí, lámhaigh an t-IRA Kenneth Lynn (28) agus Stephen Lynn (30) ar an Crumlin Road i mBéal Feirste. Ach botún a bhí ann, cás bréagaitheanta. Bhí an bheirt san áit mhícheart ag an am mhícheart agus bhí mar aidhm ag an IRA duine eile a mharú.
Ar 14 Samhain 1991, lámhaigh Óglaigh Uladh (UVF nó an "Protestant Action Force") beirt i gCreag Abhainn, Fergus Magee (28) agus Desmond Rogers (54), Caitlicigh. Mharaigh siad fear eile, John Lavery (27), Protastúnach. Ach botún a bhí ann agus b'éigean don UVF leithscéal a dhéanamh


Diarmuid O'Carroll

Is imreoir sacair Éireannach é Diarmuid O'Carroll a rugadh i gCill Áirne, Contae Chiarraí ar 16 Márta 1987. Imríonn sé faoi láthair le Cliftonville i dTuaisceart Éireann. D'imir sé roimhe sin le Ceiltigh Ghlaschú.


Am Faclair Beag

Tá Am Faclair Beag (Gaeilge na hÉireann: "An Foclóir Beag") ar cheann de na foclóirí Gàidhlig-Béarla is mó éilimh air, i láthair na huaire (an oiread sin, ionas gur chuir an fhoireann LearnGaelic isteach ar cheadúnas). Is é an bunsmaoineamh atá leis ná gach focal agus abairt faoin ghrian i nGhaeilge na hAlban a thabhairt le chéile san aon áit amháin. Mar sin i dtosach, faigheann tú stór focal agus frásaí nua agus Dwelly taobh le taobh. Agus tá sé saor in aisce.
Soláthraíonn sé raidhse faisnéise agus gnéithe breise freisin, mar shampla:
Gheobhaidh tú an foclóir anseo ag agus má theastaíonn tuilleadh faisnéise uait faoin bhFaclair, bain triail as an leathanach seo. https://www.faclair.com/Help/Help.html


John Goodricke

Réalteolaí a rugadh i nGroningen na hOllainne, agus a d'oibrigh i Sasana ab ea John Goodricke (17 Meán Fómhair 1764 -20 Aibreán 1786). I 1782 bhraith sé go raibh gile réalta darb ainm Algol ag athrú, agus gurbh athrú tréimhsiúil é seo. Thomhais sé an tréimhse, agus mhaigh gur urú ag réad dorcha coimhdeachta ba chúis leis. Cruthaíodh an teoiric seo níos déanaí, agus fuarthas rang réaltaí a dtugtar "athróga uraithe" orthu. Tugadh an deamhanréalta ar Algol.


Pirít

Is éard is pirít ann ná mianra miotalach. FeS2 is foirmle cheimiceach di. Is í an phirít an mianra sulfíde is flúirsí. Go hiondúil, faightear í mar chriostail chiúbacha dhea-fhoirmithe. Tugtar "bréagór" uirthi freisin mar gheall ar a dath. Úsáidtear mar fhoinse sulfair í agus i ndéanamh aigéid shulfaraigh.


Albert Sabin

Micribitheolaí a rugadh i mBiałystok na Polainne ab ea Albert Bruce Sabin (26 Lúnasa 1906 – 3 Márta 1993). Rinne sé taighde ar víreas beo mar vacsaín i gcoinne polaimiailítis. Faoi seo táthar tar éis an vacsaín seo a chur in ionad vacsaín Salk, mar leanann a himdhíonacht níos faide agus is féidir í a dháileadh sa bhéal. D'fhorbair sé vacsaíní i gcoinne galar eile chomh maith, agus rinne sé inniúchadh ar an nasc idir víris agus an ailse.
Fuair Sabin bás in Washington, D.C..


Tháinig sé i gcoróin tar éis dó a réamhtheachtaí agus marfóir a athar, "Gíallchad", a mharú. Deirtear gur thóg sé seacht ndún agus é ina rí. Bhí sé i réim ar feadh dhá bhliain déag nó dhá bhliain is fiche, sular mharaigh Nuadu Finn Fáil mac Giallchadha é i mbun comhraic.


Fionntán de Brún

Is Ollamh le Nua-Ghaeilge in Ollscoil Mhá Nuad é Fionntán de Brún. Rugadh agus tógadh é i mBéal Feirste. Bhuaigh a chnuasach gearrscéalta, Litir ó mo Mháthair Altrama agus Scéalta Eile (Móinín 2005), duais Bhord na Leabhar Gaeilge ag Oireachtas na Samhna 2004. Is é Béal na Péiste a chéad úrscéal, saothar ar bronnadh an chéad duais don úrscéalaíocht air ag Oireachtas 2022. Is i réimse an léinn is mó atá saothar foilsithe aige, ar na saothair is déanaí leis tá "Revivalism and Modern Irish Literature" (Cló Ollscoil Chorcaí, 2019) agus, mar eagarthóir, Léachtaí Cholm Cille 52 – Stair agus Ficsean ó Beatha Cholm Chille go Bealach na Spáinneach (2022) agus Léachtaí Cholm Cille 51 Scríobhaithe an Tuaiscirt, 1650–1900 (2021).


Aerdhathadóir

Mionspraeghunna péinte a úsáideann maisitheoirí trádálacha go háirithe, chun athruithe datha níos míne a chruthú agus imeartais níos fíneálta a bhaint amach ná mar is féidir le gnáthchleiteán.


Ceileiste

Gléas ceoil is ea an cheileiste, cosúil le pianó díreach beag, ach plátaí miotail in ionad na sreang agus réim níos lú (5 ochtach). Cheap an déantóir gléasanna Francach August Mustel (1842-1919) é i 1886. Go luath ina dhiaidh sin bhain Tchaikovsky úsáid as ina bhailé "Shchelkunchik" (An Cnóire), i n‘Damhsa na Síóige Milse’.


Muircheartach mac Toirdhealbhach Ua Briain

Rí Mumhan le seal gairid idir na blianta 1167 agus 1168 ba ea Muircheartach mac Toirdhealbhach Ua Briain (bás 1168).
Beatha.
Tar éis bhás Toirdhealbaigh Uí Bhriain sa bhliain 1167, tháinig a mhac is sine, Muicheartach, i gcomharbacht air. An bhliain dár gcionn, maraíodh Muichertach 'Oidhre Éireann' ag a chol ceathrar Conchúr garmhac Chonchúir Uí Bhriain. Ar an dtoirt, maraíodh an marfóir agus a lucht comhcheilge de chlann Uí Fhaoláin. Tháinig ansin Domnall Mór Ua Briain i gcoróin, deartháir níos óige Mhuicheartaigh.
Clann.
Bhí mac amháin ag Muircheartach, Donnchad maraithe sa bhliain 1194 par ag a chol ceathrar, Muircheartach Finn mac Domhnaill Mhóir.


Saineolaí dlí

Is é is saineolaí dlí nó dlí-eolaí ann, ná duine a bhfuil staidéar speisialta déanta aige/aici ar an dlí; a dhéanann anailís agus a thráchtann faoi ndlí. De ghnáth, is 'sainscoláire dlí' é/í an duine seo, go príomha (ach ní i gcónaí) le cáilíocht fhoirmiúil sa dlí agus go minic ina chleachtóir dlí. Sa Ríocht Aontaithe úsáidtear an téarma "jurist" go príomha le haghaidh lucht acadúil dlí, agus sna Stáit Aontaithe is féidir an téarma a chur i bhfeidhm ar bhreitheamh freisin. Maidir le dlí na Róimhe, "iurisconsultus" é an " jurist " .


Ord imoibrithe

Maidir le himoibriú ceimiceach, spleáchas ráta imoibrithe ar thiúchan imoibreáin. Má athraíonn ráta an imoibrithe díreach i gcomhréir le tiúchan imoibreáin ar leith, is imoibriú den chéad ord é i leith an imoibreáin sin. Má athraíonn sé i gcomhréir leis an tiúchan sin cearnaithe, imoibriú den dara hord i leith an imoibreáin is ea é. Is é an t-ord iomlán ná suim na n-ord i leith na n-imoibreán go léir.


Eilean Arainn

Tá Eilean Arainn suite i Linne Chluaidh idir Cinn Tíre is Inbhir Áir, i gComhairle Shiorrachd Áir a Tuath. Ní cuid d'Innse Gall é.
An cnoc is airde san oileán ná Gaoda Bheinn, atá 874m (2,866 troigh) os cionn na mara.
Breadhaig an t-ainm atá ar phríomh-bhaile an oileáin.


Two Dozen and One Greyhounds

Craoladh an fichiú heipeasóid, "Two Dozen and One Greyhounds", den séú sraith "The Simpsons" ar an 9 Aibreán 1995. Scríobh Mike Scully an eipeasóid seo. D'fhéach 11.6 milliún duine ar an eipeasóid.


Mais

San fhisic, is féidir an mhais (ón nGréigis μᾶζα,"císte eorna, cnapshuim taois") nó go sonrach, an mhais thámhúil a sainmhíniú mar an dheacracht a bhaineann le rud statach a chorraí.
Is tomhas í mais ruda den mhéid damhna atá i rud, cibé gné don damhna sin.
Is ionann mais agus an méid damhna atá i gcorp a bhfuil a mheáchan i gcomhréir leis.
Is é an cileagram (Kg) an t-aonad SI maise san eolaíocht. Tugtar dlús ruda ar an mhais, agus í áirithe ina cileagram, atá ag 1 m3 de rud.


Teilitéacs

Seirbhís eolais de shonraí alfa-uimhriúla is léaráidí simplí a tharchuirtear mar leathanaigh scoite i bhfoirm atá códaithe go digiteach sna heatraimh réimse bánaithe den chomhartha teilifíse tarchurtha. Is féidir an t-eolas is deireanaí, ceannlínte nuachta, torthaí spóirt, léarscáileanna aimsire is a leithéid a léiriú ar theilifíseán baile ach díchódóir is roghnóir leathanaigh a bheith ag an úsáideoir, áiseanna a bhíonn ar chianrialaitheoir an teilifíseáin le blianta fada anois.


Agnóise

Riocht a tharlaíonn i ndaoine áirithe le dochar don inchinn ionas nach féidir leo réada a aithint, bíodh is go bhfuil radharc na súl is cumas intleachtach maith go leor acu. Go minic, bíonn an riocht sainiúil do chéadfa ar leith. Mar shampla, is féidir go mbeidh an t-othar in ann réad a aithint trí mhothú, gan a bheith in ann é a aithint trí radharc na súl.


Bacharach

Is baile beag é Bacharach atá suite i dTír na Réine agus an Phalaitíneacht, an Ghearmáin ar an Réin 48km taobh ó dheas de Koblenz. Tá baisleac ann ó thús an 13ú haois agus tá fothracha eaglaise Gotaí ann ón tríú agus ón gcuigú aois déag. Tá caisleán Stahleck suite in aici leis an mbaile, agus atá ina bhrú óige inniu.


Rugadh Moe Howard ar 19 Meitheamh 1897 in Bensonhurst, Brooklyn, i gCathair Nua-Eabhrac, duine de chúigear deartháireacha i dteaghlach Giúdach Liotuánach. In éineacht le beirt dheartháireacha leis, Shemp agus Curly agus Larry Fine, chruthaigh sé grúpa darbh ainm na Three Stooges. Ba Moe an ceannaire neamhoifigiúil ar an ngrúpa. (“bobarún” is ciall le "stooge".)


Sfigmeamanaiméadar

Gaireas chun brú na fola a thomhas go hindíreach. Cuirtear cufa inteannta rubair timpeall na géige (an ghéag uachtarach de ghnáth) agus teanntar é go dtí nach féidir an chuisle a bhrath (leis an steiteascóp) a thuilleadh. Glactar an brú sa chufa ansin mar an mbrú siostólach (brú na fola nuair a chrapann na matáin sna méadailíní). Tráitear an cufa go mall ansin go gcloistear an chuisle arís, agus is é an brú sa chufa ansin an brú diastólach (an brú fola sna hartairí idir buailtí an chroí). Léitear an brú sa chufa ó airde colún mearcair nó le manaiméadar leictreonach.


Rishliocht Mhic Gearailt

Ríshliocht Éireannach de bhunadh Gael-Normannach nó Caimbriach-Normannach is ea na Gearaltaigh nó Ríshliocht Mhic Gearailt, atá ina dTiarnaí ar Éirinn ón 14ú haois i leith ar a laghad. Síolraíonn an chuid Éireannach den sliocht ó Mhuiris Mac Gearailt, tiarna ón Bhreatain Bheag ó dhúchas a tháinig i dtír in Éirinn leis na Normannaigh sa bhliain 1169.
Tá an ríshliocht roinnte ina dhá chraobh:


Eamonn Dunphy

Is pearsa theilifíse agus raidió Éireannach é Eamon Martin Dunphy (Gaeilge: "Éamonn Máirtín Ó Donnchaidh"), a saolaíodh i nDroim Conrach i mBaile Átha Cliath ar an 3 Lúnasa, 1945.
Is iarimreoir sacair é, a d'imir i lár na páirce le Manchester United, York City, Millwall, Charlton Athletic, Reading F.C., Shamrock Rovers agus an fhoireann náisiúnta.
Duine conspóideach atá ann, a chuir a thuairimí i láthair ar an raidió, agus na cláir sacair ar RTÉ. D'éirigh sé as a phost ag RTÉ sa bhliain 2018 chun dúshláin nua a ghlacadh is cosúil.
B'é Dunphy a chúlscríobh féinbheathaisnéis Roy Keane sa bhliain 2002.


Ikaalinen

Cathair bheag i gCúige Iarthar na Fionlainne is ea Ikaalinen (Sualainnis: "Ikalis"). Ar an 31ú lá de Mhí Bhealtaine 2006, bhí 7,509 duine ina gcónaí in Ikaalinen. Tá an áit 843.7 ciliméadar cearnach ar achar. Tá an baile mór suite cois Loch Kyrösjärvi, ach bhí an baile mór riamh i bhfad níos boichte i ndaonra ná an ceantar tuaithe ina thimpeall. Ní raibh muintir na háite riamh ag tarraingt ar an mbaile mór, nó tá Tampere, an chathair mhór thionsclaíochta, chomh cóngarach d'Ikaalinen is gurb ansin a bhí na daoine ag bogadh riamh. Mar sin, tá Ikaalinen ag cailleadh daonra le fada an lá.
Tá ceardscoil agus scoil trádála ag obair san áit. Is í an Fhionlainnis an t-aon teanga oifigiúil amháin, nó níl Ikaalinen in aon chóngar do na ceantair den Fhionlainn ina labhraítear Sualainnis.


Kevin O'Sullivan

Bhí Kevin O’Sullivan ina eagarthóir ar an Irish Times ó 2011 go 2017. Tháinig sé i gcomharbacht ar Geraldine Kennedy a chaith naoi mbliana i gceannas an nuachtáin. As Trá Mhór i bPort Láirge don Suilleabhánach agus bhí sé ag obair ag an Irish Times ón mbliain 1997. Bhí sé ina eagarthóir nuachta ar an Irish Times ón mbliain 2006 agus chaith sé sealanna i bpoist shinsearacha go leor eile sa nuachtán. Roimhe sin bhíodh sé ag obair leis an Connacht Tribune agus leis an Tuam Herald.


Inscne sa Ghaeilge

Is éard is inscne sa Ghaeilge ann ná an roinnt a dhéantar idir ainmfhocail fhirinscneacha agus bhaininsneacha, mar a tharlaíonn i dteangacha go leor. Baineann an difear le móirfeolaíocht na bhfocal. Is féidir a dhéanamh amach cé na hathruithe gramadaí a dhéanfar ar fhocal bunaithe ar a inscnce. Bhíodh an tríú inscne, inscne neodrach, ann sa tSean-Ghaeilge.
Dáileadh inscne in ainmfhocail na Gaeilge.
Thart ar 63% de na focail ar liosta GaelSpell atá firinscneach dar le taighde a rinne Caoimhín Ó Scanaill. Is seiceálaí litrithe é GaelSpell a bhfuil 30,000 ainmfhocal ann. Timpeall is 62.5% de na hainmfhocail a bhí firinscneach sa chorpas parsáilte a rinne an Dr. Teresa Lynn agus tugann sé seo léiriú ar dháileadh inscní sa ghnáthúsáid, nó mar atá léirithe sa chorpas féin, ar a laghad. 65.3% atá firinscneach agus 34.6% atá baininsneach san Fhoclóir Beag.


Néarchóras imeallach

An chuid den néarchóras atá eagraithe i líon ollmhór néaróg a cheanglaíonn an néarchóras lárnach le fíocháin eile na colainne. Roinntear é ina chuid uathchórasach, a bhaineann le freagairtí ainneonacha (uathoibríocha), agus an chuid shómach, a chuimsíonn sa duine dís néaróg cráiniach, agus timpeall 31 dís néaróg dromlaigh a bhíonn gníomhach i ngníomhartha deonacha, monatóiriú na timpeallachta seachtraí, agus cuid mhaith de thimpeallacht inmheánach na colainne.


Teiripe réasúnach mhothúchánach

Modh teiripeach a d'fhorbair an síceolaí cliniciúil ó na Stáit Aontaithe, Albert Ellis (1913-2007), bunaithe ar an gcoincheap go n-éiríonn fadhbanna mothúchán ó chreidimh neamhréasúnacha ag daoine mar gheall orthu féin (mar shampla, is gá dom a bheith foirfe i ngach rud a dhéanaim, nó go mbeidh grá ag gach éinne orm). Dá réir seo, éiríonn measúnuithe diúltacha ar dhuine, agus mothúcháin dhochracha iarmharacha cosúil le himní is dúlagar, nuair a léirítear nach fíor na creidimh seo. Trí mhealladh, griogadh is argóint, cuireann an teiripeoir in aghaidh chreideamh an chliaint chun é a dhéanamh níos réalaíche réasúnaí.


Féileacán cachtais

Féileacán beag neamhlonrach le sciatháin thosaigh chaola is sciatháin chúil leathana is ea an féileacán cachtais ("Cactoblastis cactorum"). Tugadh isteach san Astráil go rathúil é i 1925 chun cosc a chur le leathadh an chachtais phiorra dheilgnigh. Milleann na cruimheanna na plandaí cachtais seo trí thochailt isteach sna gais.


Neil Armstrong

Ba spásaire Meiriceánach é Neil Alden Armstrong a bhí ar an chéad duine a shiúil dromchla na Gealaí. (Rugadh ar 5 Lúnasa 1930 é i Wapakoneta, Ohio sna Stáit Aontaithe, agus cailleadh ar 25 Lúnasa 2012 é.)
Chuaigh sé go dtí an spás don chéad uair ar bhord an spásárthaigh Gemini 8 sa bhliain 1966. A
ch b'í an tuirlingt ar an nGealach a thabhaigh clú domhanda do Neil Armstrong, ní nach ionadh. Bhí sé i gceannas ar an misean spás Apollo 11 a rinne tuirlingt i Muir na Sáimhe ar an 20 Iúil, 1969. In éineacht lena chomhspásaire, Buzz Aldrin, chaith Armstrong dhá uair an chloig go leith ar dhromchla na Gealaí ag déanamh taiscéalaíochta. D'fhan an tríú spásaire, Michael Collins ag fithisiú na gealaí sa Mhodúl Ceannasaíochta le linn chuairt na beirte eile ar ár satailít.
B'é Apollo 11 an misean deireanach spáis a raibh Armstrong páirteach ann. Ina dhiaidh sin, thréig sé an NASA agus chuaigh sé ag múineadh innealtóireachta in Ollscoil Cincinnati, Ohio.


Micheál Ó Maolallaí

Aisteoir Éireannach a bhí i Micheál Ó Maolallaí (Béarla: "Michael "Mick" Lally") a rugadh i Mí na Samhna 1945, agus a d'éag 31 Lúnasa 2010.
Rugadh é i dTuar Mhic Éadaigh i gContae Mhaigh Eo agus fuair sé a chuid oideachais i gColáiste Naomh Mhuire, i Gaillimh. Chuaigh sé leis an múinteoireacht ar dtús ach d'éirigh sé as a phost chun bheith ina aisteoir.
Réaltaigh sé sa dráma "Translations" le Brian Friel sa bhliain 1980 i gContae Dhoire nuair a bhí sé ina bhall den Chomhlacht Drámaíochta "Field Day", bunaithe ag Brian Friel agus Stephen Rae. Bhí baint aige leis an "Druid Theatre Company" freisin.
Fuair sé ról "Miley Byrne" sa sobal-dráma "Glenroe", ag leanúint ar aghaidh leis an gcarachtar a bhí aige i "Bracken" ar RTÉ sa bhliain 1978. D'éirigh go maith lena amhrán "The By-Road to Glenroe" sa bhliain 1990. Bhí obair déanta aige ar theilifís Éireannach agus scannáin freisin.
Fuair sé bás ar an 31 Lúnasa 2010.


Crobh fola

Planda bliantúil nó ilbhliantúil atá dúchasach don Afraic Theas, den chuid is mó. Na duilleoga rud beag súmhar go minic, cruinn nó eidhneánchruthach, sin nó maothánach. Na bláthanna i gcrobhaingí, le raon dathanna. Geiréiniaim na gairneoireachta le fáil i 3 chineál: na geiriniaim ríoga le bláthanna mórthaibhseacha, na geiréiniaim chreasacha le bandaí daite ar na duilleoga, agus na geiréiniaim eidhneánduilleogacha le duilleoga maothánacha is gais reatha.


Clochar Ard Fhíonáin

Tá iarsmaí Chlochar Ard Fhíonáin nó Mhainistir Mhuire le fáil i bparóiste Bhaile Uí Bheacáin i mBarúntacht Uíbh Eoghain agus Uíbh Fhathaidh Thiar, Contae Thiobraid Árann. Tá an láithreán suite timpeall trí chiliméadar laisteas d’Ard Fhíonáin.
Síltear gur bunaíodh an mhainistir in 1314 mar láithreán Cairmilíteach. Bhí teach de chuid Mhanaigh Ard Fhíonáin ann in 1541, agus b’fhéidir gurb é teach an Tríú hOrd Proinsiasach den mhainistir atá i gceist.
Tá sleachta as Rollaí an Státchiste maidir le cíosanna atá amuigh ag an gCoróin ar mhainéar "Wonaght" i gContae Thiobraid Árann, ar chuid de Mhainistir Ard Fhíonáin agus ar thailte eile i gContae Chill Chainnigh agus i gContae Thiobraid Árann ó Mhí Mheán Fómhair 1606 go dtí Mí Aibreáin 1610.
Féach freisin.
Mainistreacha Thiobraid Árann


Ainéaladh

Is éard is ainéaladh ann ná maolú strus inmheánach i miotail i ndiaidh teaschóireála nó oibrithe (cosúil le bualadh, gaibhniú, síneadh), nó gloine i ndiaidh a múnlaithe nó a séidte. Déantar é tríd an réad a choinneáil ag teocht mheasartha chun gur féidir le hatheagrú móilíneach is criostalta tarlú, roimh é a fhuarú go mall. Feabhsaíonn sé seo airíonna fisiciúla, nó athchruthaíonn na bunairíonna.


Evonne Goolagong

Is iarimreoir leadóige gairmiúla as An Astráil í Evonne Fay Goolagong Cawley. Rugadh í ar an 31 Iúil 1951. Tá 7 craobh Grand Slam buaite aici - 4 Australian Open, 1 French Open agus Wimbledon. Níor bhuaigh sí aon chraobh US Open, ach bhí sí sa cheannais cúig huaire.


Piers Morgan

Is eagarthóir Sasanach de phór na hÉireann é Piers Morgan (rugadh Piers Stefan O'Meara). Rugadh é i nGuildford, Surrey ar an 25 Márta, 1965. Bhí sé ina eagarthóir ar an "News of the World" (1994–1995) agus ar an "Daily Mirror" (1995–2004). Tá sé ina stiúrthóir eagarthóireachta ar nuachtán náisiúnta do pháistí, "First News". Bhí sé ina bhreitheamh ar "Britain's Got Talent" agus "America's Got Talent" agus bhuaigh sé seó dar teideal "The Celebrity Apprentice". Tá ocht leabhar scríofa aige.


Caisleán Ghlinsce

Tá Caisleán Ghlinsce suite i nGlinsce in oirthuaisceart Chontae na Gaillimhe.
Is minic a mhaítear gurbh é an caisleán deireanach a tógadh in Éirinn é, ach deirtear uaireanta eile nach caisleán atá ann ach túrtheach. Pé scéal é, is deimhin gur cuireadh tús le hobair ar an bhfoirgneamh atá anois ann thart ar 1628 ar ordú Bhairnéad Ghlinsce, Uileog de Búrca, ar láthair caisleáin níos sine. I measc na ndaoine eile a raibh cónaí orthu sa gcaisleán, tá Liam de Búrca, nó Liam Garbh mar a tugadh air, agus Nuala na Miodóige, bean uasail a fheictear i bhfinscéalta áitiúla.


Aer Árann

B'aerlíne é Aer Árann a bunaíodh i 1970. Eitlíonn siad ar fud na hÉireann, chomh maith le roinnt aerfoirt sa Ríocht Aontaithe agus sa Fhrainc. Tá ceannceathrú na haerlíne suite i mBaile Átha Cliath. Cheannaigh Pádraig Ó Céidigh an aerlíne sa bhliain 1994.


Tiomántán (pléascaire)

Is pléascaire é an tiomántán a tháirgeann brú foréigneach cothrom, mar a bheadh de dhíth, mar shampla, chun arm diúraicthe a dhíbirt go tapa ó ghunna. Púdar gunna ab ea an chéad cheann. Nuair a tháinig nítriglicrín is nítriceallalós chun cinn, le hairíonna cumasacha pléascacha, rinneadh gach iarracht a n-inphléascthacht a mhodhnú chun tiomántán a tháirgeadh uathu. Faoi dheireadh thángthas ar mheascáin éagsúla ghlóthacha, cosúil le cordaít, a bhí rathúil chuige seo.


Cipriano Martos

Oibrí agus ceardchumannaí Spáinneach ab ea Cipriano Martos Jiménez (Huétor Tájar nó Loja, Granada, 9 Nollaig , 1942 nó 5 Iúil 1945 - Reus, Tarragona, 17 Meán Fómhair , 1973 ). a bhí ina mhíleatach frith-Fhaisisteach . Fuair sé bás mar íospartach den chéasadh a d’fhulaing sé le linn na ceiste a chuir an Leifteanant Braulio Ramo Ferreruela air i mbeairic an Gharda Sibhialta —cé gurb é an leagan oifigiúil ná gur chuir sé lámh ina bhás féinn trí aigéad sulfarach a ionghabháil a loisc a chonair díleá.


Seil-lacha

Lacha atá cosúil le gé, dúchasach don Seandomhan (ach amháin an tuaisceart imigéiniúil) is ea seil-lacha (nó lacha bhreac, nó lacha chriosrua). Itheann sí féar, fiailí uisce is inveirteabraigh, agus neadaíonn i mbrocacha is poill. Is baill d'fhine na Anatidae iad.


Fearbán

Cineál an-mhór an-éagsúil plandaí bliantúla is ilbhliantúla, cuid acu uisciúil. Coitianta ar fud an chuid is mó den Domhan, ach go príomha sa leathsféar thuaidh. Na duilleoga caol iomlán, nó leathan roinnte. Na bláthanna cupánchruthach le 5 pheiteal nó sheipeal go minic (sa ghéineas "Ranunculus" ach go háirithe), snasta buí, ach uaireanta bán nó dearg. Blas searbh agus nimhiúil d'ainmhithe, a sheachnaíonn iad, rud is cúis lena bhflúirseacht i bhféaraigh.
Tá timpeall is 1,700 speiceas fearbán ann. Is é "Ranunculus" an géineas is mó díobh úd agus 600 speiceas i gceist. Tagann ainm an ghéinis ón Laidin: "Rānaculus" (frog beag). Géinis mhóra eile is ea "Delphinium" (365 speiceas), "Thalictrum" (330), "Clematis" (325), agus "Aconitum" (300).


An Mháirt Mhór

Reáchtálann na toghcháin tosaigh is mó, do thoghchán na huachtaránachta i Stáit Aontaithe Mheiriceá, ar An Mháirt Mhór nó Super Tuesday.
Tá tábhacht ar leith ag baint leis An Mháirt Mhór agus réamhthoghcháin ar siúl i 14 stát iSAM (sa bhliain 2020), ina measc stáit mhóra amhail Texas &amp; California (athraíonn na Stáit ó bhliain go bliain).
Reáchtálann na toghcháin tosaigh i mí Feabhra nó mí na Márta gach ceithre bliana.


Ted &quot;Kid&quot; Lewis

Dornálaí Sasanach, a bhí ina churadh marcmheáchain, ab ea Ted "Kid" Lewis, a rugadh Gershon Mendeloff ar 28 Deireadh Fómhair 1893 i St George in the East, Londain agus a fuair bás ar an 20 Deireadh Fómhair 1970.


Aigéad fúmarach

Comhdhúil is ea aigéad fúmarach (C2H2(COOH)2) le leáphointe 300 °C. Aigéad décharbocsaileach neamhsháithithe a úsáidtear i ndéanamh roisíní poileistear atá ann. Tugtar fúmaráití ar a shalainn, agus úsáidtear go minic iad i ndéanamh drugaí. Is isiméir gheoiméadarach de chuid aigéid mhailéigh é.


Buamáil ambasáid na Stát Aontaithe sa bhliain 1983

Bhí an 18 Aibreán 1983, Stáit Aontaithe buamáil ambasáid buamáil féinmharaithei mBéiriút, an Liobáin, a mharaigh 63 daoine, 17 Meiriceánaigh san áireamh. Bhí na íospartaigh ambasáid agus CIA baill foirne an chuid is mó, ach roinnt S.A.M. saighdiúirí agus S.A.M Muirshaighdiúir Garda Slándála amháin freisin san áireamh.


Cairns

Cathair in Queensland, san Astráil, is ea Cairns (fuaimniú: /ˈkɛərnz/, nó [ˈkeːnz] go háitiúil). Bhí an chathair ainmnithe i ndiaidh William Wellington Cairns, gobharnóir Queensland ag an am. Bhí sé bunaithe chun na mianadóirí ag triall go dtí an abhainn Hodgkinson órcheantar a bheith i seirbhís ag, ach mhothaigh sí maolú nuair a bhí cúrsa níos éasca faighte ó Port Douglas. Níos moille, d'fhorbair sí a bheith ceann iarnróid agus mórphort leis an onnmhairiú chána siúcra, ór agus miotail eile, mianraí agus táirgeanna talmhaíochta ó na ceantair chósta ag timpeallú agus an réigiún Atherton Tableland. Mar atá de Meitheamh 2011, bhí an daonra amuigh is istigh ar 156,169.
Tá Cairns suite timpeall 1,700km ó Brisbane. Is ceann scríbe taistil coitianta le turasóirí coimhthíoch mar gheall ar an aeráid theochreasach. Tá sé i seirbhís ag daoine ag iarraidh An Mhórsceir Bhacainneach agus ó thuaidh Queensland a thabhair cuairt ar mar pointe tosaigh.


Muirgheas ua Con Cheanainn

Rí Uí Dhiarmada ba ea Muirgeas ua Con Cheanainn (bás 1037).
Beatha.
Is amhlaidh go raibh Muirgheas i gcoróin ón mbliain 1021 go dtí 1037.
Glaodh 'ua Con Cheanainn' ar Mhuirgheas mar ainm sean-athartha. As sin amach ina dhiaidh, ghlac an rítheaghlach an sloinne Ua Con Cheanainn. Bhídís ina ríthe Uí Dhiarmada, go dtí deireadh na 16ú haoise.
Eachtraí le linn a réimis.
Eachtraí a tharla le linn a réimis:


Pasiano di Pordenone

Común (bardasacht) i gCúige Pordenone is ea Pasiano di Pordenone, agus é suite in Friuli-Venezia Giulia, réigiún in oirthuaisceart na hIodáile 90km taobh thiar ó dheas de Trieste agus timpeall 13km ó dheas ó chathair Pordenone. Bhí 7,975 duine ina gcónaí in Pasiano di Pordenone sa bhliain 2009.
Tá an común 45.5km2 d'achar agus 13 méadar os cionn leibhéal na farraige ar an meán. Tá na bailte Cecchini, Rivarotta, Sant'Andrea, Azzanello, agus Visinale suite ann. "Pasianesi" a thugtar ar lucht an chomúin in Iodáilis.