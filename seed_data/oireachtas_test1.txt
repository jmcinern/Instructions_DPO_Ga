Anois, ní chuirim aon spéis san téacs Sacs-Bhéarla; cloífidh mé leis an rud atá le rá ag an téacs a bhaineann leis an nGaeilge nó leis na moltaí a bhaineann leis an nGaeilge.  I gcuid a hAon den Sceideal san Ghaeilge tá sé seo:


Tá gealltanais i gClár an Rialtais 2020 – 2025 Ár dTodhchaí Le Chéile maidir leis an Gaeilge sa chóras oideachais. Tá na gealltanais seo déanta i gcomhthéacs na hoibre ar chur i bhfeidhm Straitéis 20-Bliain an Rialtais don Ghaeilge. Chun cur leis an obair atá á dhéanamh ag mo Roinn-se maidir le cur i bhfeidhm an Pholasaí don Oideachas Gaeltachta tá tús curtha le hobair phleanála do pholasaí don oideachas trí mheán na Gaeilge lasmuigh den Ghaeltacht chomh maith.


Ghabhamar leithscéal agus gabhaimid leithscéal le haon duine a bhí ag iarraidh clárú trí mheán na Gaeilge ar an tairseach ar líne nach raibh in ann clárú nó ainmniúchán a dhéanamh go huile is go hiomlán trí Ghaeilge go dtí seo. Mar a léirigh mé, tá sé sin agus an próiseas sin ar fáil anois d’aon duine atá ag iarraidh an t-ainmniúchán a dhéanamh trí mheán na Gaeilge.


Rinneadh tagairt don mhagadh agus don fhonóid a bhí dhá ndéanamh faoi mhuintir Chonamara i nGaillimh.  Is sean-scéal é sin.  Sin rud a thárlaíonn do chuile dhuine a thagann go Baile Átha Cliath uaireanta.  Tar éis tamaill, tuigeann muintir na cathrach, i nGaillimh nó i mBaile Átha Cliath, go bhfuil muintir na tuaithe ag magadh futhu féin.  Ní thabharfainn an oiread sin aird air.


Freisin, cé nach bhfuil clár Rialtais nua aontaithe, tá caint ann faoi July stimulus nó rud éigin mar sin. Sílim, más rud é go bhfuil Rialtas nua ann, go mbeidh deiseanna ansin agus airgead ar fáil d'earnáil ar nós turasóireacht atá fíor-thábhachtach agus ina noibríonn a lán daoine - daoine óga agus daoine eile - go lán-aimseartha agus go páirt-aimseartha. Tá súil agam go mbeidh teacht amach as an task force sin go luath.


Tá an leasú seo agus uimhir a 21 ar an ábhar céanna. Go mbainfeadh an tAcht um Shaoráil Faisnéise, 1997, agus an tAcht Ombudsman, 1980, le gnó an údaráis. Dúirt an tAire Stáit ag an gCéim dheiridh nach raibh aon rud aige i gcoinne na leasuithe seo ach go raibh slí níos fearr ann chun é a chur i gcrích. Dúirt sé go smaoineodh sé ar an ábhar idir an dá linn agus ba mhaith liom a chlos uaidh cad é a thuairim anois.


Chomh maith leis sin, toisc go bhfuilimid ag caint faoin bpróiseas maidir le dréachtphlean forbartha na cathrach, ní raibh sé go hiomlán éasca dóibh siúd a bhí ag iarraidh achainíocha a dhéanamh ar an bpróiseas sin mar ní raibh na saincheisteanna ar fáil as Gaeilge ná an méid a bhí an príomhfheidhmeannach tar éis a rá maidir leis an tuarascáil a rinne sé ar an gcéad dhréacht den phlean. Ní raibh sé sin ar fáil as Gaeilge ach oiread. Rinne sé sin deacair do Ghaeilgeoirí a bheith mar chuid den phróiseas. Tá jab mór le déanamh ag na finnéithe.


Is í an phráinn atá ag baint leis an mBille ná go bhfuil tionóntaí agus gnóthaí beaga faighte ag muintir an Cheathrú Rua don suíomh seo.  Bhí sé intuigthe go mbeadh an chumhacht acu léasanna a chur ar fáil dóibh siúd ata i gceist.  Go tobann, fuaireadar litir ón údarás ag rá go raibh iniúchadh á dhéanamh ó thaobh an dlí de.  Ní rabhadar ag súil leis an litir sin.  Beidh na comhlachtaí i mbaol agus beidh an fhostaíocht caillte.  Ní féidir linn fanacht go dtí go mbeidh an díospóireacht leathan faoin straitéis críochnaithe.  D'fhreastal mé ar na cruinnithe sa Ghaeltacht nuair a bhí mé ag cabhrú le gné eile den ábhar seo.


Rud eile, ní shílim go bhfuil cláracha fóirstineacha ann chomh fada is a bhaineas le páistí scoile ar chor ar bith.  Sílim féin gur cheart cláracha fá choinne scoláirí, páistí fé bhun 12 bhliain d'aois a shimpliú agus a leathnú. Sílim gur mór an trua nach bhfuil caoi ag na páistí níos mó úsáid a bhaint as an Radio.  Ní orthu atá an locht. Is ar lucht Radio Éireann atá an locht ná cuireann siad cláracha oiriúnacha ar siúl do na páistí.


Sa bhliain 2007, fuair siad litir ag rá leo gur cheart dóibh scéim a ullmhú.  Fuair siad ordú ón Aire a bhí ann ag an am, atá suite linn inniu.  Shílfinn go mbeadh sé seo mar cheann de na bunrudaí a bheadh le déanamh ó thaobh na Ranna éagsúla agus na heagraíochtaí Stáit.  Ba cheart go n-iarrfaí orthu "cá bhfuil bhur scéim teanga?" agus "cén uair a bhfuil sibh chun é a chur ar fáil?".  Baineann sé seo leis na seirbhísí atá pobal na Gaeilge ag lorg sna ceantair éagsúla.


Tuigim ó Údarás na Gaeltachta go bhfuil an réamhphleanáil do chur i bhfeidhm an togra seo ar siúl faoi láthair; go bhfuiltear ag súil go mbeidh iarratas ar chead pleanála reidh go luath d'athchóiriú na monarchan don ghnó agus go dtosófar ar an obair athchóirithe sin laistigh de thrí mhí ach an cead pleanála a bheith ar fáil; agus go meastar go gcuirfear tús le hearcaíocht foirne don ghnó roimh dheireadh na bliana.  Is é an sprioc do Chéim 1 den tionscnamh ná 145 dhuine.


Beidh siad in ann a bheith ag obair le chéile chun a gcuid eolais ghairmiúil agus saineolas a phleanáil, a chomhroinnt agus a chomhoibriú ionas gur féidir tacaíocht níos éifeachtúla a thabhairt do líon níos airde daltaí i dtimpeallachtaí scoile, mar ar minic a bhíonn gá ollmhór ann.


Cuirim fáilte roimh na finnéithe. Tréaslaím leis an Uasal Ó hÉanaigh as a cheapachán mar phríomhfheidhmeannach ar Údarás na Gaeltachta. Bhí sé ráite ariamh go raibh an-teacht aniar ar mhuintir Iorras Aithneach. Tá sé sin léirithe ag an Uasal Ó hÉanaigh, agus bail ó Dhia air. Cuirim fáilte roimh an fhoireann ar fad atá i láthair. Is breá an rud é an fhís don údarás a fheiceáil. Le cúpla bliain anuas, b'fhéidir nach raibh sé chomh soiléir dúinn cén treo a bhí i gceist ag an údarás ó thaobh polasaí de, is dócha de bharr go raibh an t-údarás ag snámh in aghaidh easa i gcomhthéacs cúrsaí airgeadais, srl. B'fhéidir go raibh an t-údarás ag iarraidh an cloigeann a choinneáil ar barr uisce. Is breá é go bhfuil polasaithe an údaráis tarraingthe le chéile sa chur i láthair. Chuir lucht an údaráis an méid seo le chéile nuair a chas muid leo le déanaí.


85
               D’fhiafraigh 
              Deputy Michael D. Higgins
               den 
              Aire Gnóthaí Pobail, Tuaithe agus Gaeltachta
               an mó scéim teanga atá aontaithe anois faoi Acht na dTeangacha Oifigiúla 2003; agus an ndéanfaidh sé ráiteas ina thaobh. 
              [32619/07] Tá 70 scéim teanga a chlúdaíonn 128 comhlacht poiblí daingnithe agam anois agus foilsithe. Ta na scéimeanna seo uile ar fáil ar shuíomh idirlín an Choimisinéara Teanga, www.coimisineir.ie.  Sa bhreis ar sin, tá fógra seolta agam chuig os cionn 50 gcomhlacht poiblí eile ag iarraidh orthu dréacht-scéim teanga a ullmhú agus a sheoladh chugam le daingniú.  Tá oifigigh mo Roinne ag plé leis na comhlachtaí sin faoi láthair.


Níl mórán ama agamsa ach is féidir liom a rá gur scannal atá sa Bhille seo do chosmhuintir na tíre. Is maith an rud é do na daoine saibhre, mar go bhfanann an leibhéil ath-chreasú i talún mar atá sé nó níos measa. Má tá acra talmhaíochta ar luach £10,000 ag duine ar imeall chathair Átha Cliath is féidir é a dhíol ar thart ar £1,000,000 le lucht tógála. Níl le h-íoc ansin agat ach 20% ar Capital Gains Tax. I gcomparáid lena lán daoine atá ag íoc 42% níl a fhios agam conas is féidir leis an Rialtas a rá go bhfuil siad i bhfábhar ísliú cánach sa tslí sin. Is é an cáin íseal atá ag na daoine is saibhre sa tír agus má tá scaranna ag duine níl le h-íoc ag duine ach 20% cánach ar Capital Gains Tax ach oiread. Dá bharr sin is iad na daoine a bhfuil airgead acu atá i bhfábhar na Bille seo don chuid is mó. Tá an cuma céanna ar an gcóras coigealtais, Savings Scheme, chomh maith. Is iad na daoine ag a bhfuil níos mó airgid gur féidir an méid is mó brabúis a thuilleamh.


Díreach mar cheist scoir, tá ceist mhór agam. Ba cheart í a bheith curtha ar dtús. An bhfuil an dream atá ag soláthar seirbhísí nuachta i nGaeilge nó pé rud é in RTÉ ar an bpá céanna leis an dream a dhéanann an rud céanna i mBéarla?


Is féidir leis an ngrúpa ardleibhéil seo cuireadh a thabhairt do pháirtithe leasmhara cur i láthair a dhéanamh ag cruinnithe den ghrúpa oibre, de réir mar is cuí. Chomh maith leis sin, is féidir leis an ngrúpa ardleibhéil seo foghrúpaí a bhunú freisin, de réir mar is cuí ar bhonn ad hoc, chun déileáil le ceisteanna a bhaineann le réimsí sainiúla oideachais.


Maidir le scéimeanna feabhsúcháin sa Ghaeltacht, den soláthar de £3.344m atá ar fáil i mbliana do scéimeanna feabhsúcháin mo Roinnse, tá£2m á dhíriú ar an gcéad chéim den mhórscéim mhuiroibreacha trí bliana chun áiseanna oiriúnacha calaíochta a fhorbairt ag an gcé ag an mBaile Thiar, Toraigh, Co. Dhún na nGall. Cuirfear críoch chomh maith i mbliana ar an mórscéim mhuiroibreacha ar Inis Meáin agus ar Inis Oírr, na hOileáin Árainn — obair a bheidh chun sochair do mhuintir na n-oileán sin agus chun leas fhorbairt thionscal na turasóireachta.


Tagann maoiniú RTÉ ó ioncam tráchtála agus ó fháltais tháillí ceadúnais araon. Cuimsíonn fáltais tháillí ceadúnais díolachán díreach An Post, a ghníomhaíonn mar mo ghníomhaire eisiúna faoi Alt 145 den Acht Craolacháin 2009 agus ranníocaíocht ón Roinn Cosanta Sóisialta i leith ceadúnas saor in aisce a eisítear faoin Scéim um Shochar Teaghlaigh. Rinneadh foráil do 69.787m in 2021 maidir le ceadúnais saor in aisce. Ní bheimid in ann an méid iomlán a fuarthas trí dhíolachán díreach cheadúnais teilifíse nó leithdháileadh foriomlán RTÉ a oibriú amach go dtí deireadh na bliana, mar sin, ach sa bhliain 2020 fuair RTÉ €197.645m san iomlán ó fháltais cheadúnais teilifíse.


Ba mhaith liom comhgháirdeachas a dhéanamh leis an Aire as ucht an óráid a rinne sé inniu.  Theasbáin sé go raibh suim mhór aige in a Roinn féin agus sa cheist Oideachais ar fad.  Ní rabhas anseo nuair bhí sé ag caint, ach is dóigh liom gur labhair sé i nGaeilge. Mhol sé é sin a dhéanamh.  Táimse ag labhairt in ár dteanga féin chun déashompla a thabhairt do na daoine mar mé féin—daoine nach bhfuil ach beagán Gaeilge acu.


Tuigim ó Údarás na Gaeltachta gur ceadaíodh cúnamh do 26 thogra nua tionsclaíochta ó 1 Eanáir go dtí 12 Meitheamh 1987.  Ina theannta sin ceadaíodh cúnamh breise sa tréimhse chéanna do 13 thogra atá ann cheana féin.


Go raibh maith agat, a Aire Stáit. Bhí maoiniú ó Fhoras na Gaeilge á chur ar fáil do na foilsiúcháin Ghaeilge. Tá an tAire Stáit tar éis naoi gcinn a lua. Is í an cheist atá agamsa ná más rud é gur chuireadh deireadh leis an maoiniú i mbliana, an bhfuil na foilsiúcháin go léir ar líne anois, nó an mbeidh siad ar líne, agus cén plean atá ag Foras na Gaeilge chun iriseoireacht Ghaeilge a chothú? Céard a tharla don phlean chun nuachtán seachtainiúil ar líne a chur ar fáil? Bhí sé sin geallta ag an Aire Stáit agus ag an Roinn. An mbeidh níos mó ná nuachtán amháin ar fáil? Mar a dúirt mé ar maidin, is é Seachtain an t-aon iris atá feicthe agamsa. Tá sé i gceist ag Foras na Gaeilge scéim le haghaidh iris stíl marachtáil ar líne a chur ar fáil agus tá siad ag iarraidh foilsiúcháin liteartha agus cúrsaí reatha freisin. Is í an phríomhcheist ná an mbeidh na hirisí seo go léir ar líne as seo amach.


Tá Oifig na nOibreacha Poiblí tar éis a dheimhniú nach bhfuil rochtain ar fáil do dhaoine i gcathaoir rothaí chun breathnú ar na taispeántais ar an gcéad úrlár de Mhúsaem Náisiúnta na hÉireann, Sráid Chill Dara, Baile Átha Cliath 2. Faoi láthair tá OOP ag déanamh Socruithe chun Plean Forbartha Stiúrtha a ullmhú don áitreamh i Sráid Chill Dara agus is tosaíocht é do OOP ullmhú plean dá léithéid. Beidh scrúdú ar rochtain uilíoch sa áireamh agus mar rún ag OOP í a chur ar fáil tá sí indéanta.


Tá mo Roinnse ag obair, ní amháin leis an Roinn Oideachais agus Eolaíochta, ach le Foras na Gaeilge, Gaeleagras na Seirbhíse Poiblí, An Foras Riaracháin agus institiúidí tríú leibhéal chun a chinntiú go gcuirfear leis an soláthar sainchúrsaí dírithe ar riachtanais na hearnála poiblí i ndáil le cur i bhfeidhm an Achta.


Ba cheart, freisin, nuair a fheiceas an tAire rud éigin á dhéanamh ag Roinn eile, ag déanamh dochair don Ghaeltacht ba cheart go labhródh sé amach go misniúil dána ina aghaidh.  Bhí cúis mhór leis sin nuair a bhí fás trátaí  sa nGaeltacht ina chúis spáirne le gairid.


Go ndeontar suim Bhreise ná raghaidh thar £10 chun íoctha an Mhuirir a thiocfaidh chun bheith iníoctha i rith na bliana dar críoch an 31adh lá de Mhárta, 1938, chun íocaíocht i dtaobh mille no díobháil do Mhaoin (Uimh. 15 de 1923; Uimh. 19 de 1926; Uimh. 35 de 1933; Uimh. 18 de 1937; a 17; agus ar shlite eile).


An bhfuil moltaí cinnte déanta maidir leis na daoine atá ag obair sa tseirbhís phoiblí?  Mar shampla, an mbeidh an Rialtas ag déileáil leis an HSE?  An mbeidh gá le níos mó post i gcúram sláinte agus níos lú post i riarachán?


Maidir leis an clár oibre ins na bunscoileanna, measaim go bhfuil sé ceart go leor.  Bhí an Teachta Ó Domhnaill ag moladh ábhair breise a chur ar siúl mar ghleacaíocht nó eolas ar nádúir.  Is fuirist do mhúinteoirí é sin  a dhéanamh.  Go minic múineann siad gleacaíocht do na páisti agus iad ag siúl isteach ón clós, cionnus máirseáil a dhéanamh, agus mar sin de.  Mar gheall ar eolas nádúir, gheibheann siad téacs leabhra mar ábhar léitheoireachta chun é sin a dhéanamh.


Mar a dúirt mé, is cúis díomá dúinn uile go bhfuil an Ceann Comhairle ag éirí as an oifig sin.  Táimíd faoi chomaoin aige as a dhílse agus a dhúthrachtaí a chomhlíon sé dualgaisí a phost mar Ceann Comhairle agus, roimhe sin, mar Leas-Cheann Comhairle. Thuill sé meas agus muinín ó gach taobh an Tí as ucht an údarás agus an cothromas a thaispeán sé i gceannas ar dhíospóireacht, dá acrannaí a bheadh sé.  Bhí sé teann agus cineálta mar ba ghá, agus chuidigh sé go mór ar an mbealach sin le sibhialtacht i gcúrsaí Parlaiminte na tíre.


Is ceist mhór í sin. Is é an dearcadh atá agamsa faoi ná leis an reachtaíocht nua agus le córas na gcaighdeán in áit córas na scéimeanna teanga, agus le próiseas earcaíochta atá oiriúnach don fheidhm, go gcaithfí deis a thabhairt don reachtaíocht nua seasamh ar a gcosa féin ar dtús agus féachaint an bhfuil ag éirí leis an reachtaíocht, nó féachaint an bhfuil na forálacha atá sa reachtaíocht nua á gcur i bhfeidhm go sásúil ag comhlachtaí poiblí. Má tá bunleibhéal earcaíochta ag teacht leis sin, ba cheart go gcuideodh sé sin go mór.


Bhí tagairt don Gharda Síochána agus d'oifigigh eile a théann go dtí na Gaeltachtaí gan Gaeilge acu.  Is fíor sin ach is iad na daoine a bhfuil Gaeilge acu a n-éiríonn leo sna scrúdúcháin. Imíonn siad go dtí an Ghaeltacht ach ansin ní labhrann siad focal Gaeilge. Ní hiad na daoine gan Gaeilge ach na daoine a bhfuil Gaeilge acu nach bhfuil sásta í labhairt.  Ceart go leor, tá siad sásta scrúdú a sheasamh ach ansin níl siad sásta an teanga a labhairt.


Éamon Ó Cuív: Is leasú teicniuil é seo atá á mholadh le soiléiriú a dhéanamh de bhrí an urráil áirithe seo. Is ar an mbonn nach féidir le Seanadóir labhairt sa Dáil agus dá bhrí sin go bhfuil na focail "ceachtar Teach acu" mí-oiriúnach, atá an leasú seo á mholadh. Bhéadh an cosúlacht air go rabhtar ag rá go bhféadfadh Seanadóir labhairt i gceachtar den dá Theach. Ar ndóigh, ní shin a bhí i gceist ach go bhféadfadh Seanadóir labhairt sa Seanad agus Teachta Dála, de réir mar is caoi, labhairt sa Dáil agus sa Seanad.


Tá lándóchas agam freisin go n-éireoidh le Bord na Gaeilge spreagadh mór chun cinn a thabhairt do bheartas an Rialtais i leith na Gaeilge, is é sin, meas ar an nGaeilge a chothú agus an teanga féin a chur chun cinn.


Gabhaim buíochas leis na finnéithe go léir as ucht a gcur i láthair agus as ucht an ráitis achoimre comónta a sheol siad chugainn freisin. Tá luach faoi leith ag baint leis an gcáipéis sin agus go háirithe na hocht moladh atá ag deireadh an doiciméid sin. B'fhéidir go dtiocfaidh mé ar ais chuige sin.


Comhlacht neamhspleách reachtúil is ea an BACD ar cuireadh ar bun é chun cinntí a dhéanamh maidir le hachomhairc i gcoinne cinntí um cheadúnú dobharshaothraithe. Tá meas á dhéanamh ag an Bhord faoi láthair ar na hachomhairc dá dtagraítear ag an Teachta Dála mar chuid de phróiseas reachtúil agus, mar sin, bheadh sé míchuí focal eile a rá faoin ábhar sin sula gcuirfear an próiseas i gcrích.


Na daltaí bochta ar nós muid féin anseo inniu, tá scoileanna lán-Ghaeilge againn ach níl ár gcearta mar shaoránaigh againn.  Rudaí an-tábhachtacha is iad leabhair.  Má scríobhann duine leabhar tíreolais tré Bhéarla beidh sé saibhir, le pócaí lán le hairgead, mar tá margadh mór ann do leabhair Bhéarla.  An duine a chuireann leagan Gaeilge de leabhar ar fáil, níl sé chun brabús a fháil.  Cé bheadh sásta é sin a dhéanamh?  Feicimid na torthaí inár scoileanna gach uile lá.  Gan leabhair Ghaeilge, gan ár gcearta.  Dá mbeinn i m'Aire oideachais chaithfinn airgead ar chearta na ndaltaí i ngaelscoileanna a chinntiú.


Is mór an trua nach ón rialtas lár a bheadh an t-airgead seo le fáil ach is dócha go mbeadh súil againn leis an iomarca dá mbeadh sin i gceist againn.  Fé mar adúirt an Seanadóir eile a labhair sé an t-easnamh is mó san tír seo amuigh fén dtuaith ná nach bhfuil aon áit ag na daoine óga chun caitheamh aimsire bheith acu agus chun cabhrú leis an gcultúr Gaelach do chur chun cinn.


De bhri go bhforáltar le fo-alt (2) d'alt 5 d'Acht Toghacháin an tSeanaid, 1928, go ndéanfaidh  Seanad Eireann ar dháta atá órduithe sa bhfo-alt san agus a bheidh roimh Thoghachán Seanaid, nó roimh an dáta san, agus iad ag vótáil do réir phrínsiobal na hionadaíochta cothromúla, oiread daonine cáilithe is bheidh de bhaill le togha sa toghachán san d'ainmniú chun a gcurtha ar an ainmliost d'iarrthóirí don toghachán san;


Aithníonn an tÚdarás go bhfuil forbairt eacnamaíochta, caomhnú an chultúir agus na teanga, agus cruthú fostaíocht fite fuaite ina chéile agus lárnach i bhforbairt eacnamaíochta na Gaeltachta. Tá caomhnú agus cur chun cinn na Gaeilge ag croílár ghníomhaíochtaí uile na heagraíochta.


Cé go mbeidh fáil ag an údarás ar thart ar €6 milliún breise óna chuid acmhainní féin i mbliana a chuideoidh leis an eagraíocht a chuid spriocanna a bhaint amach, aithním go bhfuil cur chuige an Rialtais dheiridh ag cruthú deacrachtaí suntasacha don údarás go fóill. Is sa chomhthéacs sin agus i gcomhthéacs na reachtaíochta nua a bheidh mé ag déanamh mo dhíchill chun na deacrachtaí sin a réiteach.


Dá dtógfadh Comhairle Chontae na Gaillimhe droichead in áit éigin in oirthear an chontae ina bhfuil droichead thar abhainn ag teastáil, cén fáth nach mbeadh aon levy i gceist? Níl a leithéid i gceist ar aon cheann de na habhainneacha atá againn sa taobh thoir den chontae, cé go raibh an airgead chaipitil leis na droichid a thógáil faighte ón ciste lárnach. Anois táimid ag caint ar levy a chur ar chéibh atá mar dhroichead, i ndáiríre, do mhuintir Inis Mór. Ní dóigh liom go bhfuil sé sin cothrom. Má tá laghdú tagtha ar an méid airgid a thagann isteach os na levies, cén fáth gur gcaithfear méid ionann a thógáil as ciste bóithre Chonamara? Cén fáth nach dtagann sé amach as an gciste lárnach atá ag an gcomhairle chontae trí chéile?


Chuir an Roinn Oideachais agus Eolaíochta in iúl dúinn in earrach na bliana seo nach gcuirfí maoiniú níos lú ar fáil dúinn i 2005 ná mar a cuireadh ar fáil dúinn i 2004, is é sin ná €160,000. Tugadh le fios go mb'fhéidir go gcuirfí níos mó ná sin ar fáil dúinn nuair a bheadh airgead na Roinne á roinnt, ach níl buiséad Bhreacadh do 2005 socraithe fós ag an Roinn, aineoinn muid i mí Mhéan Fómhair.


Soláthraíonn an tAcht freisin go ndéanfaidh an tAire seisear comhaltaí de Chomhairle Náisiúnta um Oideachas Speisialta a cheapadh go díreach, i gcomhréir leis na Treoirlínte maidir le Ceapachán do Bhoird Stáit 2014 . De ghnáth, ceanglaítear sna treoirlínte gur cheart baill na mBord Stáit a roghnú faoi phróiseas ceapacháin faoin tSeirbhís um Cheapacháin Phoiblí, faoi réir eisceachtaí atá leagtha amach faoi Alt 9 de na Treoirlínte.


Aengus Ó Snodaigh: Ceann de na ceachtanna a múinimid do páistí óga ná nuair a deirtear "No", is "No" atá i gceist. Is trua nach dtuigeann an Rialtas an ceacht seo. Ní hé sin an t-aon masla ar an daonlathas atá déanta ag an Rialtas. Masla eile ná go bhfuil an Taoiseach ag dul timpeall na hEorpa ag lorg tacaíocht ó tíortha eile do doiciméad nach bhfaca muidne atá togha ag an phobal. The declaration will come before this House next week. By the look of things, everybody else in Europe will have seen it, everybody except those on the Opposition benches in this House.


Gabhaim buíochas leis an gCathaoirleach as an deis cúpla focal a rá i dtaca leis an díospóireacht tábhachtach seo ar na hacmhainní atá ar fáil ón Stát agus ón Roinn do scoileanna agus, go háirithe, do mhicléinn a bhfuil riachtanais speisialta foghlama acu.  Creidimid uilig, ar ghach taobh den Teach, go bhfuil sé tábhachtach na háiseanna ceart a chur ar fáil do dhaoine nach bhfuil, b'fhéidir, in ann foghlaim chomh maith céanna le duine eile sa rang céanna.


Ó thaobh leanúnachas de, is é an rud atá le tarlú leis an straitéis 20 bliain ná go gcuirfidh an chomhchoiste a gcuid moltaí os comhair an Aire.  Déanfaidh an Rialtas a chinneadh féin ar an ábhar seo.  Beidh an straitéis ansin mar straitéis, in áit dréachtstraitéis.  Ní bheidh orainn vóta a chaitheamh ar an straitéis sna Tithe seo.  Tá a fhios ag an Aire go mbeidh sé in ann an straitéis a thabhairt isteach é féin.  Níl ról ag Údarás na Gaeltachta ó thaobh an straitéis 20 bliain de.


Tá dul chun cinn déanta maidir leis an earcaíocht dhátheangach. Tá méadú faoi dhó, beagnach, ó 28 go 54, tagtha ar líon na mball foirne atá in ann seirbhísí a chur ar fáil trí mheán na Gaeilge ón mbliain 2018 i leith. Nuair a chuirtear an uimhir sin le líon na mball foirne aistriúcháin i rannóg an aistriúcháin, 22, is ionann é agus níos mó ná 13% den fhoireann iomlán. Mar gheall ar an dul chun cinn atá déanta, beimid in ann comhordú níos fearr a dhéanamh ar sholáthar seirbhísí dátheangacha do na Comhaltaí tríd an rannóg um sheirbhísí do chomhaltaí.


Tá fáilte roimh na finnéithe ó Chomhdháil Oileán na hÉireann, Gaeloideachas agus na ETBs. Tá mise fós ag caint faoi na VECs. Maith dom é sin. Beidh mé ag teacht ar ais le ceisteanna géara ach tá ard-mheas agam ar an gcóras oideachas. Níl mé sásta beag ná mór leis an méid atá tarlaithe anseo. Fáilte ar ais go Bláthnaid Ní Ghréacháin agus Dónal Ó hAiniféin. Is dóigh go raibh Chloe Ní Mháille anseo freisin. Ní raibh Pádraig Ó Foghlú anseo cheana. Fáilte roimhe siúd as Inis Meáin.


Tá an ceart ag an Teachta Ó Cuív faoin bplean áitiúil Gaeltachta. Gheall an tAire go mbeadh leasuithe ag déileáil le pleanáil áitiúil agus táimid ag iarraidh plean náisiúnta ann chomh maith céanna. Is é sin raic idir mé féin agus an Aire. Ar a laghad, tá céim chun tosaigh ann go mbeidh an Ghaeltacht sa chreatlach nua pleanála agus go mbeidh straitéis ar leith ann maidir le tithe sa Ghaeltacht.


Is dócha go bhfuil a fhios ag an dTeachta go bhfuil ról reachtúil ag an gComhairle Mhúinteoireachta i dtaca le hathbhreithniú a dhéanamh ar na caighdeáin atá riachtanach chun dul le gairm na múinteoireachta, caighdeáin an eolais, na scileanna agus na n-inniúlachtaí atá riachtanach don mhúinteoireachta san áireamh.  Tá tús curtha ag an gComhairle lena cuid oibre sa réimse seo agus cuirfidh an Chomhairle straitéis ar fáil chun athbhreithniú a déanamh ar chláir do réamhoiliúint mhúinteoirí.  Beidh inniúlacht Ghaeilge an mhúinteora ina saincheist lárnach ag an gComhairle agus í i mbun na hoibre seo.


D'aoinne a raibh cúram air i leith aon chuid den Ghaeltacht, tá fhios aige go raibh deacracht amháin ann i gconaí i dtaobh na hiascaireachta agus do b'é sin nach raibh sé ar chumas mhuintir na Fíor-Ghaeltachta an léar mór airgid a chur le chéile, is gá le bád iascaigh nua a cheannach.  Cosnaíonn sé anois £8,000 ar a laghad.  Ar ndóigh, tá iallach ar gach iarrthóir 10 per cent. a chur síos mar réamh-íocaíocht.  Baineann an deacracht sin le mo Dháil Cheantar féin.  Bhí mé ag caint le Teachtaí ó Dún naGall, Ciarraighe agus áiteanna eile mar a bhfuil an fhadhb céanna le sárú acu.


Is féidir linn labhairt fá dtaobh den tábhacht leis an nGaeilge agus leis an nGaeltacht agus an stair atá ag baint leis an méid a bhí ráite ag Pádraig Mac Piarais is a leithéid mar sin, ach tuigfimid uilig sin. Deir achan duine sa Pharlaimint seo - achan duine atá tofa - ar a laghad go bhfuil siad báúil leis an Ghaeilge. Ar a laghad, deir siad go bhfuil siad ag iarraidh athbheochan na Gaeilge a fheiceáil. So is é an rud a chaithfimid a díriú air ná cad é atá muid chun a dhéanamh fá dtaobh di sin.


Tá an-áthas ormsa go bhfuil an Bille seo faoinár mbráid mar cuireann sé deireadh le haighneas a scoilt pobail óna chéile, chuile dhuine in aghaidh an cheadúnais ach daoine ar mhalairt tuairime faoi cén chaoi ab fhearr cur ina aghaidh.  Rud amháin suntasach faoi ná go raibh daoine in aghaidh an cheadúnais, is cuma cén cúlra polaitíochta a bhí acu.  Bhí aighneas, troid agus drochamhras i bpobal nach raibh drochamhras eatarthu cheana. Creidim gur baineadh leas nó aimhleas polaitíochta ag dreamanna áirithe as an gconspóid; dreamanna a bhí breá sásta nuair a cuireadh an Bille tríd an Dáil an chéad uair, ach ansin a chonaic a leas polaitíochta féin sa scéal.


Is maith liom go raibh ar mo chumas an deontas reachtála do na comharchumainn a mhéadú i mbliana d'ainneoin na géarchéime airgeadais.  Is maith mar a aithním cé chomh tábhachtach is atá an deontas sin do na comharchumainn. Aithním freisin, ar ndóigh, nach mbeidh rith an ráis le haon chomharchumann mura mbeidh lántacaíocht le fáil aige ó mhuintir a cheantair fheidhme agus dá bharr sin tá dualgas leagtha agam ar na comharchumainn suim áirithe mar scaireanna breise a bhailiú d'fhonn an méadú sa deontas reachtála a thuilleamh.  Is le tacaíocht leanúnach sa bhealach sin ó mhuintir an cheantair i gceist is fearr a bheifear in ann dul chun cinn a dhéanamh.


Ba mhaith liom cuidiú leis an rún seo.  Tá a bhfuil ann ag teacht leis an bPáipéar Bán a foilsíodh timpeall mí ó shoin.  Sé tá i gceist anso ná go mbreithneoidh an Rialtas moltaí Choimisiún um Aithbheochan na Gaeilge.  Do chuir an Rialtas an Coimisiún sin ar bun a chúig nó a sheacht de bhlianta ó shoin agus d'oibríodar ar feadh cúig mblian.  Dheineadar a gcuid oibre go cúramach agus tá a lán eolais sa tuarascáil a chuireadar amach.


I ngach uile choirnéal den tír feicimid daoine atá in ann agallamh a dhéanamh i nGaeilge. Scaití bíonn siad sách briotach agus scaití eile bíonn siad thar cinn. Ach níl rud ar bith a tharlódh sa tír nó áit ar bith a dtiocfá nach bhfaighfí daoine le Gaeilge, agus b'fhéidir daoine nach Gaeilgeoirí iad ach atá in ann agallamh a dhéanamh tré Ghaeilge agus iad féin a chur in iúl.


Tá sé i gceist teacht ar ais ar an gceist arís agus tuigim go bhfuil an tAire sásta teacht isteach le haghaidh dhá uair a chloig eile freisin. Tá liosta Seandóirí fós gur mhaith leo labhairt ar an ábhar agus socrófar dáta eile.


Orduithe: Go ndintar Tuarasgabháil an Ard-Scrúdóra in aghaidh na bliana dar chríoch 31adh Márta, 1926, do chur chun an Choiste um  Chuntaisí Puiblí chun scrúdú agus tuairisciú do dhéanamh uirthe.— (Rúnaí Páirliminte don Uachtarán.)


Mhol an staidéar go gcuirfí leasuithe sontasacha i bhfeidhm ar straitéis an Stáit, le dul i ngleic leis an ngéarchéim teanga a tugadh chun solais sa taighde.  Ba é tátal lom an staidéar nach mbeadh an Ghaeilge in uachtar mar theanga teaghlaigh agus pobail in aon cheantar Ghaeltachta faoi cheann scór blianta muna mbeifear in ann teacht roimh an gclaonadh láidir idir úsáid an Bhéarla i measc na n-aoisghrúpaí éagsúla.  Moladh go bhfeidhmeofaí as seo amach critéir phleanála teanga mar bhunús leis an stádas Gaeltachta a bheadh ag pobal; go ndéanfaí idirdhealú idir cineálacha éagsúla pobail, agus go gcuirfí plean teanga i gcrích a bhainfidh leis an stad teangeolaíoch i ngach ceantar.


Nuair a cheadaíonn an tÚdarás pacáiste tacaíochta, ullmhaítear Comhaontú Deontais, ina bhfuil coinníollacha teanga mar chuid de agus mínítear na coinníollacha teanga sin do na príomhaithe, mar aon le coinníollacha an deontais ina iomláine.


Is maith liom aontú leis an moladh a tugadh d'oifigigh na Roinne Soláthairtí. Is ceart dúinn ár mbuíochas a ghlacadh le gach duine acu ón duine is aoirde go dtí an duine is ísle as ucht chomh maith agus chomh héifeachtach agus a rinne siad a gcuid oibre le linn na Práinne.  Is fíor don tSeanadóir Summerfield san áit a dúirt sé go raibh iomarca poiblíochta ag na miondearmaid a rinne lucht na Roinne agus gan an áird cheart á thabhairt ar an obair mhóir fhóintigh a rinneadh an fhad a bhí an phráinn ann.


Maidir le athbheochaint na Gaeilge admhaíonn gach duine go bhfuil sárobair déanta ag na múinteóirí 'sna scoileanna.  Baineann an cheist sin, múineadh na Gaeilge 'sna scoileanna, le ceist litriú nua na Gaeilge.  Tá faitíos amháin orm ar chuma ar bith,  agus seo é: go bhfuil an iomarca ama á chaitheamh le scríobhadh agus léamh na Gaeilge sna bún-scoileanna le hagaidh an Teastais.  Ní mise amháin atá ar an tuairim sin; ní múinteoir mé, ach fuair mé an tuairim ó mhórán múinteóirí gur ceart go mbéadh níos mó cúram agus cleachtadh i labhairt na Gaeilge le haghaidh an Teastais ná mar atá ann faoi lathair.  Bíodh is go bhfuil sé táchtach go mbéadh litriú caighdeánach 'sa nGaeilge, go mór mhór ós rud é go bhfuil i bhfad níos mó daoine i ndon í a sgríobhadh anois.


Go dtí go bhfaighimid dóthain daoine go hinmheánach, níl aon dul as againn ach dul lasmuigh agus na hacmhainní sin a lorg lasmuigh. Má táimid chun an cuspóir a bhaint amach, beidh acmhainní ag teastáil. Caithfidh na hacmhainní sin a bheith laistigh den eagraíocht nó, mura féidir iad sin a aimsiú, lasmuigh. Tá conarthaí againn. Tá creat againn le heagarthóirí agus tá creat againn le profléitheoirí. Ait go leor, tá roinnt mhaith de na daoine sin lonnaithe sa Ghaeltacht toisc gur chreat é. Go bunúsach, níl dóthain de na hacmhainní sin ar fáil ach an oiread. Tá plean déanta amach againn idir seo agus deireadh na bliana luí isteach ar an earcaíocht chun daoine ag gach leibhéal sa rannóg a fháil isteach chun díriú ar an obair seo agus na hacmhainní seachtracha a mhéadú freisin. Teastaíonn uainn go mbainfimid é seo amach.


Baineann moladh uimh. 12, straitéis turasóireachta don Ghaeltacht, le bheith ag freastal ar an éileamh atá ann do thurasóireacht teangabhunaithe, mar atá ar bun ag músaeim teanga agus litríochta i dtíortha eile agus sna cultúrlainne ó Thuaidh, agus ag déanamh ceiliúradh mar is cóir ar ár gcultúr agus ar ár dteanga náisiúnta. Cad atá an tAire chun a dhéanamh chun cuidiú leis an turasóireacht sin agus chun a dhéanamh cinnte de go mbeidh sé mar chuid den straitéis turasóireachta? Má táimid chun a bheith ag mealladh daoine isteach sa tír, caithimid déanamh cinnte de go bhfuil na háiseanna agus na tacaíochtaí ar fáil do lucht agus do cheantair na Gaeltachta chun déanamh cinnte go bhfuil siad in ann freastal ar an éileamh atá ann agus go bhfuil na hionaid ann chun déileáil leis mar músaem teanga nó litríochta nó a leithéid.


Fáiltím roimh an cuid den Bille seo a thugann cumlachtaí breise do Oifig na hOibreacha Poiblí, go mór mhór i leith na ndaoine go raibh a dtithe faoi thuilte agus go bhfuil gá le tithe nua a thógáil dóibh no airgid a thabhairt dóibh chun na tithe sin a chur ar fáil.


Má tá comhaltaí ag freastal óna n-oifigí, ba chóir dóibh a bhfíseáin a bheith ar siúl an t-am go léir agus iad féin le feiceáil ar an scáileán. Baineann an coinníoll seo le finnéithe freisin má tá siad ag freastal ar an gcruinniú go fíorúil.


Do thóg an Teachta Ó Briain ar an Aire gur as Bearla a thairg sé an Meastachán seo os comhair na Dála agus thug sé le tuiscint don Dáil gurb é an tAire an chéad Aire a dhein amhlaidh.  Tá fhios ag an dTeachta go maith nach fíor dó é sin.  Bhí beirt Aire a bhí i bhfeighil na fó-Roinne seo faoi Fianna Fáil a bhí ar bheagán Gaeilige agus a thairg an Meastachán os comhair na Dála sa Bhéarla.  Is oth  liom go bhfuil sé imithe.  B'fhéidir gur mhaith leis iarracht a dhéamamh ar sin a bhreagnú.


Tá athrú mór, de bharr Acht na Gaeltachta, ar struchtúir bhord Údarás na Gaeltachta. Ní bheidh na coistí réigiúnacha níos mó ann, agus mar sin de. Dá bhrí sin, beidh an modus operandi agus an gcur chuige a bhéas ag Iníon Ní Ghallchair an-difriúil ón gcathaoirleach deireannach. Cad iad na hathraithe atá beartaithe aici maidir leis an cur chuige ó thaobh na cruinnithe boird, na glórtha réigiúnacha agus mar sin de?


An bhfuil aon duine anseo? Tá deacrachtaí agat ab ea? Tá siad ag obair ar an dtaobh seo, an bhfuil? Are they working on that side? Níl siad ag obair. An bhfuil aon cheann, is there anyone working at all?


Tá soláthar speisialta de £50,000 i Vóta mo Roinnse do 1996 chun íoc as costais ar leith a bhaineann le hUachtaránacht an Aontas Eorpaigh ach dealraíonn sé nach leor an soláthar sin chun na costais uile a ghlanadh.


Ba mhaith liom tagairt  ghairid a dhéanamh do leasú 81 ar mhír 7 sa Bhille agus is cúis áthais dom an méid atá ráite ag an Aire Stáit, go bhfuil sé dearfach ó thaobh an leasaithe seo de. Mura nglacfaí leis thabharfadh sé ísliú gradaim agus stádais don Ghaeilge sna coláistí réigiúnacha.  Mar sin is ábhar dóchais agus áthais dom go bhfuil an tAire sásta glacadh leis an leasú seo.


Cén fáth nár fhéach seisean isteach sna ceisteanna úd ar labhair sé orthu nuair a bhí sé féin san Oifig sin? Níor chaith sé aon duine amach as an Oifig sin go dtí an lá deireanach, gur imigh sé féin amach as.  D'fhag sé an gnó go dtí an lá deireanach a raibh sé fein ag imeacht as an Oifig.  Tá mé ag ceapadh nach raibh sin ceart.


Is do Chontae na Gaillimhe, is dócha, a bhí an tAire ag tagairt nuair a bhí sé ag cur síos san ráiteas ar an méid scoláirí atá ag dul isteach sna Coláistí Ullumhacháin ón nGaeltacht.  An rud adubhairt an Teachta O Briain i dtaobh an scrúduíthe i mBéarla is fíor é.  Tamall o shoin, bhí mé ag dul isteach san sgéal agus b'fhéidir go bhfuil cúis eile leis. Táim i mo Theachta do Chonamara agus iarraim ar an Aire an cheist a infhiúchadh.  Nílim sásta go bhfuil muinntir Chonamara ag fáil cothrom na Féinne i dtaobh na ceiste seo.  Tá daoine óga annsin atá chó hintleachtach le daoine óga in aon áit san tír, ach deirtear liom nach féidir leo níos mó na 85 per cent. fháil i nGaedhilg mar gheall ar a gcanúint.  Ní abraim gur fíor é sin—ach ní thuigim conus a bheadh an sgéal mar sin marab é an caighdeán is bun leis.  Más fíor é ní ceart é, agus iarraim ar an Aire é cheartú.


Tá cúigear comhaltaí i láthair, Seanadóirí agus Teachtaí Dála san áireamh. Leanfaidh an cruinniú seo ar aghaidh go dtí 4.30 p.m., más gá. Níl aon leithscéal faighte againn go dtí seo. B'fhéidir go mbeidh na comhaltaí eile linn sar i bhfad. Fearaim fáilte roimh chomhaltaí an chomhchoiste agus roimh aon Chomhalta eile a bheidh ag freastal ar an gcruinniú, fiú iad siúd a bheidh ag déanamh bilocation agus a bheidh ann faoi dhó; roimh na finnéithe a bheidh ag labhairt os comhair ár gcruinnithe inniu; agus roimh ár lucht féachana ar teilifís an Oireachtais. Fearaim fáilte roimh na finnéithe atá anseo linn ó Uisce Éireann: Richard Ó hEadhra, ceannasaí cumarsáide réigiúnach; an Dr. Edmond O’Reilly, bainisteoir um phleanáil sócmhainne; Des Joyce, ceannasaí um sholáthar uisce; agus Sorcha Heaphy, oifigeach saorála faisnéise.


Chun go dtabharfaí chun críche forálacha aon Achta a rithfar sa tSiosón so chun leathnú do dhéanamh ar an teora ama a forchuirtar trid an Acht Iasachtaí Trádála (Urraíocht) (Leasú) 1925, le tabhairt urraíochtaí agus iasachtaí fén Acht Iasachtaí Trádála (Urraíocht), 1924, agus chun atharú do dhéanamh maidir le méid iomlán na suimeanna caipitiúla gur féidir urraíochtaí do thabhairt ina dtaobh fén Acht deiridh sin a luaidhtear agus le méid iomlán suimeanna caipitiúla na n-iasachtaí is féidir a thabhairt amach fén Acht san, go bhfuil sé oiriúnach a údarú:—


I dtús báire, ba mhaith liom a rá go bhfuil an t-ábhar seo ardaithe go minic ag mo chomhghleacaí, an Teachta Éamon Ó Cuív, freisin. Níl cóip den fhreagra sin agam ach, de réir mar a thuigim, tá beagáinín dul chun cinn déanta. Is é an rud a chuireann imní orm ná nach gcloisim aon dháta. Beidh tús le próiseas comhairliúcháin agus beidh tús le rudaí eile, ach cén t-am? Tá sé ardaithe agam agus ag mo chomhghleacaí cheana anseo. An bhfuil an tAire Stáit ag rá go soiléir go bhfuil dhá rud i gceist? Tá talamh faoi sheilbh Oifig na nOibreacha Poiblí, agus tá réiteach maidir leis sin, ach is talamh príobháideach é an talamh eile. Tá an Roinn i mbun cainte chun an talamh sin a fháil faoi léas nó é a cheannach. An féidir leis an Aire Stáit soiléiriú a thabhairt dom?


Cuirim fáilte mhór roimh chuile dhuine a tháinig anseo inniu. Is onóir mhór í domsa a bheith mar Chathaoirleach ar an gcoiste seo freisin. Táim ag tnúth le hobair dian a bheith os ár gcomhair as seo amach.


Tá ag éirí go maith linn comhlachtaí a mhealladh isteach sa Ghaeltacht ach tá sé fíorthábhachtach a chinntiú go bhfuil na daoine lena scileanna ceart ann agus is dúshlán é sin. Bhí an brain drain i bhfeidhm go mór sa Ghaeltacht, go mórmhór le linn an lagthrátha. Táimid anois ag obair trí thogra diaspóra na Gaeltachta le cuid de na scileanna sin a mhealladh ar ais agus táimid ag iarraidh a bheith ag tógáil scileanna. Tá folúntais againn i go leor de na comhlachtaí atá againn. B'fhéidir go mbíonn daoine ag breathnú ar na rátaí dífhostaíochta ach caithfear cuimhniú go mb'éigean go leor daoine imeacht agus go bhfuil muid ag dul i ngleic agus ag obair le comhlachtaí le na daoine a fháil le cinntiú go mbeidh siad in ann leanacht ar aghaidh chomh héifeachtach agus is féidir sna ceantair Ghaeltachta.


Is féidir liom a dhearbhú gur chuir Cliabhán an Chultúir Teo, Carna, iarratas isteach chuig mo Roinnse faoi Chéim II den Scéim Dreasachtaí Forbartha Cultúrtha 1994-99. Tá súil agam go mbeidh ar mo chumas cinneadh a ghlacadh faoin iarratas seo go luath.


(1)  go n-íocfar leis an mBord i ngach bliain airgeadais, as airgead a shólathrós an tOireachtas, deontas de pé méid a cheadós Aire na Gaeltachta, le comhthoiliú an Aire Airgeadais, i leith caiteachais an Bhoird;


Tá curtha in iúl ag Roinn na Mara, chomh maith, go bhfuil gá le hoibreacha deisiúcháin áirithe ar na saoráidí calaíochta atá ann faoi láthair agus go meastar go gcosnódh na hoibreacha sin thart ar £10,000.


Mar sin féin, caithfidh mé dul i gcoinne an rúin seo.  Ní locht ar bith é seo ar charachtar nó ar an obair atá déanta ag Dermot Gallagher thar na mblianta.  Bhuail mé leis cúpla uair san am sin, go háirithe nuair a bhí plé á dhéanamh againn ar Chomhaontú Aoine an Chéasta agus ina dhiaidh sin.  Duine lách é, a chur chuig na hoibre a bhí os a chomhair agus a d'oibrigh go maith linn.  Ach mar sin féin, is cóir cur i gcoinne an chinnidh seo de bharr an bhealach ar roghnaíodh é.  Nílim i gcoinne an duine, ach i gcoinne an phróisis roghnaithe.  Ní raibh sé ceart ná cóir, go háirithe nuair a cuirtear san áireamh cé chomh tábhachtach agus atá an post seo.  Táimidne sa Stát seo ag iarraidh a chur i gcion ar an phobal go bhfuil neamhspleáchas i gceist leis an gcoimisiún agus go seasann sé ann féin agus gur é an duine is fearr don phost a bheadh roghnaithe.


Mar fhocal scoir, ba mhaith liom tagairt a dhéanamh dos na báid iascaireachta  iasachta atá ag teacht isteach in ár bhfarraigí agus ag baint an slí bheatha de chuid mhór dár n-iascairí. Mholfainn don Aire, mar thús, go mba cheart eiteallán den chineál gur féidir leis teacht anuas ar an fharraige a cheannach chun aire a thabhairt dár límistéirí iascaigh.  Mholfainn fosta nuair a fhághann siad an scéala san ceann-áras i mBaile Átha Cliath go bhfuil ceann des na báid iasachta seo in ár bhfarraigí go mba cheart scéala a chur amach ón cheann-áras don bhád cosanta, an corvette, agus go mba cheart an scéala sin a chur amach i nGaeilge agus nach gcuirfeadh an bád cosanta scéala ar bith ar ais go dtí an ceann-áras, mar thiocfadh leis an bhád iasachta a fhios a bheith acu go raibh an cómhrá ar siúl agus rachadh siad as ár bhfarraigí.


Táim cinnte go bhfuil an fhadhb seo ann. Thit buiséad Údaras na Gaeltachta ó €18 milliún i 2008 agus go €6 milliún anuraidh. Aontaím go bhfuil fadhb ann agus chonaic mé le mo shúile féin i rith an tsamhraidh an sárobair atá á déanamh ag Údarás na Gaeltachta. Tá ceangal mór idir Údarás na Gaeltachta agus na comhlachtaí i gceantair Ghaeltachta, agus mar shampla ag tús na seachtaine bhí scéal ollmhór ann i nDún na nGall, i mo cheantar féin. Méadóidh Randox Teoranta a lucht oibre ó 70 oibrí go 500 thar na blianta atá romhainn. Sin sampla den cheangal mór atá ann idir Údarás na Gaeltachta agus na comhlachtaí. Chuir mé cás láidir roimh an Aire Airgeadais, an Teachta Michael Noonan, agus roimh an Aire Caiteachais Phoiblí agus Athchóirithe, an Teachta Brendan Howlin, cúpla seachtain ó shin, roimh an mbuiséad agus táim ag déanamh mo dhíchill ó shin acmhainní breise a fháil faoin bpróiséas Meastúcháin amach anseo.


Tá sé i gceist agam dréacht de na Rialacháin seo a leagan faoi bhráid gach Tí den Oireachtas go han-luath chun deis a thabhairt do Theachtaí agus Seanadóirí iad a phlé agus leasuithe a mholadh, más mian leo, sula ndéanfaidh mé iad a shiniú.


Ba cheart a nótáil nach ar an Roinn amháin atá an fhreagracht bainistiú a dhéanamh ar an líon teaghlach atá ag teacht isteach san earnáil óir is ar na coláistí atá an fhreagracht sin, agus tacaíonn an Roinn leo trí bheartais ina leith a fhorbairt agus a chur i bhfeidhm.


Díreoidh mé ar dtús, le cead an choiste, ar an tráchtaireacht ar fheidhmiú chóras na scéimeanna teanga atáim á sheoladh inniu. Is foilsiúcháin suntasach é seo a dhéanaim agus mé leath bealaigh trí mó thréimhse cheapacháin. Le linn dom bheith os comhair an choiste go deireanach thug mé cuntas ar mo mhíshástacht le feidhmiú chóras na scéimeanna. Dúirt mé an t-am sin go raibh níos mó scéimeanna á n-aontú anois mar a bhí le tamall de bhlianta roimhe sin ach go raibh mé thar a bheith amhrasach faoi fhiúntas na ngealltanas a bhí á n-aontú agus dá réir gur beag muinín a bhí agam sa gcóras trí chéile.


Dubhairt an Teachta O Deirg go mba cheart daoine do chur thart le heolas do thabhairt do na ceilpeadóirí. Sílim gurb' í cuthaileacht an Aire é féin do mholadh ro-mhór nár leig dó a rádh go raibh seo dh'á déanamh aige le sgathamh maith cheana.  Tá a fhios agam-sa go bhfuil, mar do chuaidh daoine ó n-a Roinn thart ar fud Chonamara agus do labhair siad leis na ceilpeadóirí agus le muinntir na háite agus go háithrid leis na sagairt, agus tá a fhios agam nach bhfuil ceilpeadóir i gConamara nár chuala faoi na daoine seo.


Is é is mó atá i gceist sa Bhille seo lamháltais a dheonadh agus aimhrial-tachtaí a chur as an tslí inithe a bhaineann leis na hAchtanna Arm-Phinsean, agus is deimhin liom go dtiocfaidh le Teachtaí glacadh leis gan dua.


Gearradh go mór ar dheontais na Roinne le haghaidh na gcoistí gairm-oideachais agus tarlaíonn sin an uair is gá breis cuidithe a thúirt don Ghaeltacht agus don Ghaeilge.  Ba cheart don Aire rud éigin a dhéanamh. Má théann an tAire isteach sa scéal tchifidh sé na moltaí a rinneadh leis an iar-Aire ar an bpointe sin.


Tá géarghá leis na hagallaimh sin agus bhí géarghá leis an agallamh atá á phlé againn faoi láthair chun an t-aer a ghlanadh agus chun an droch-phoiblíocht freisin a ghlanadh maidir le cúrsaí teanga, cúrsaí Gaeilge agus cúrsaí na Gaeltachta. Tá an iomarca cúlchainte agus ráflaí ag dul timpeall agus caithfidh mé é seo a rá, is uafásach an dochar atá déanta ag na ráflaí agus an chúlchaint sin.  Is uafásach an dochar atá déanta do na Gaeltachtaí, do mhuintir na nGaeltachtaí, do na comhlachtaí agus na heagrais thart timpeall na tíre seo atá ag oibriú ar son na teanga agus na nGaeltachtaí agus caithfimid deireadh a chur leis chomh luath agus is féidir é.


Cuirfidh mé clabhsúr lenár ndíospóireacht ar an ábhar seo inniu. Ba mhaith liom ár mbuíochas a ghabháil leis na finnéithe go léir as ucht a gcabhair inniu. Ag an gcéad cruinniú eile den chomhchoiste, pléfear an t-ábhar céanna - an gcóras díolúintí i leith staidéar na Gaeilge sa mheánscolaíocht - le ionadaithe thar ceann Comhairle Inimirceach na hÉirean, AsIAm, Cumann Disléicse na hÉireann, Scoil na nEolaíochtaí Teangeolaíochta, Urlabhra agus Cumarsáide i gColáiste na Tríonóide, agus an aonad Sealbhú in Ollscoil Chathair Bhaile Átha Cliath.


Aríst, an rud a bhí ag déanamh buartha dom ar Chéim an Choiste mar gheall air seo ná cinntiú go dtabharfadh an ráta úis a bheadh ar fáil ar airgead a thiocfadh as settlement a thiocfadh as fiosrú poiblí cothrom na Féinne. B'shin an rud a bhí uaim, agus ba mhaith liom an méid atá le rá ag an Aire a chloisint.


Beidh a fhios agat go bhfuil an plean costais athcheartaithe, a fuarthas ó údarás na scoile mí Aibreáin seo caite, á scrúdú faoi láthair agus beidh mo Roinnse i dteagmháil leis an scoil mar gheall air go luath.


(a)  Chó luath agus a bheidh an tairisgint chun aontuithe leis an Dréacht-Bhunreacht rithte ag Dáil Eireann, déanfaidh Cléireach Dháil Eireann, no cuirfidh fé ndeár go ndéanfar, cóip de agus deimhneoidh le deimhniú i scríbhinn fé n-a láimh gur cóip dhílis chruinn an chóip sin.  Luadhfar sa deimhniú sighnithe an dáta ar ar aontuigh Dáil Eireann leis an Dréacht-Bhunreacht.


Is fuiriste a thuiscint nár mhaith le tuismitheóiri leanbhaí chomh hóg do bheith i bhfad ó bhaile uatha gan duine éigin tuisgeanach do bheith ina dteanta chun áire do thabhairt dóibh agus chun féachaint ina ndiaidh, dá dtárlódh aon bhreóiteacht dóibh.


Is breágh an rud ar fad tabhairt fé dhuine toisc ná labhrann sé Gaeilge. Ní dhéanfidh mise amhlaidh.  Tá a fhios agam go bhfuil gá leis an dá theangain.  Is suarach an rud é go mbéifí ag tabhairt fé dhuine ar bith toics ná labhair sé ábhairtín beag Gaeilge i dtosach an mheastacháin agus Béarla breágh léannta do radadh chugainn ina dhiaidh.


Téann seo go croí lár na ceiste maidir leis an reachtaíocht seo. Tá dhá cheist ann. Ceist a haon, cé is ceart an caighdeán a réiteach? Dar liomsa, má táthar ag leasú an dlí ba cheart go dtabharfaí an cumhacht sin don Rialtas. Tá laigí móra san mBille, mar tugann sé ceart do Choimisiún Thithe an Oireachtais leasuithe a dhéanamh ar an gcaighdeán scun scan ar éinne eile sa saol. Féadfaidh an coimisiún dul i gcomhairle ach ní deirtear go gcaithfidh sé dul i gcomhairle. Tá sin mícheart agus ba cheart go mbeadh cumhacht ag an Rialtas ar an gceist seo.


Tá an cruinniú á chur ar athló sine die. Beidh cruinniú príobháideach againn ag dáta éigin an tseachtain seo chugainn. Déanfaimid déileáil leis an gcruinniú leis an Aire agus dreamanna eile agus díreoimid isteach ar chlár oibre an choiste do 2022.


Ba mhaith liom labhairt faoin bplean gníomhaíochta don Ghaeilge, go háirithe don tréimhse 2018 go 2022. Sé seachtaine ó shin thug an tAire Stáit óráid iontach sa Dáil agus gheall sé dúinn san óráid sin go raibh an Roinn ag cur bailchríoch ar an bplean ag an am sin agus go mbeidh sé le foilsiú sna seachtainí a bhí romhainn. Tá sé go díreach sé seachtaine an lá inniu ó thug sé a bhriathar go raibh an plean sin le foilsiú. Cá bhfuil an plean? Thug an tAire Stáit a bhriathar i rith Sheachtain na Gaeilge i mBliain na Gaeilge.


Ar son Seanad Éireann ba mhaith liom ár buíochas a ghabháil leatsa, cé gur tháinig tú anseo mar baol do Parlaimint na hEorpa chun ábhair tábhachtaí a phlé inniu ar cúrsaí atá suimiúil do mhuintir na hEorpa agus don Teach seo freisin.


Tháinig méadú suntasach ar líon agus ar chastacht na n-iarratas ar cheadúnais agus léasanna urthrá le dhá nó trí bliana anuas. Baineann an chuid is mó den ghníomhaíocht mhéadaithe seo le forbraíocht bhonneagair maidir le Fuinneamh Inathnuaite Amach ón gCósta (ORE), lena n-áirítear gníomhaíocht iniúchta ar láithreáin forbartha a d’fhéadfadh a bheith i gceist, forbairt cáblaithe Eirgrid, agus obair feabhsúcháin ar bhonneagar calafort. Ina theannta sin, tá méadú tagtha ar ghníomhaíocht feidhmithe cáblaí cumhachta agus teileachumarsáide mar gheall ar thionscadail tráchtála agus stát-treoraithe araon. Ag an am céanna, tá an próiseas breithmheasa ag éirí níos casta mar gheall ar chásdlí atá ag teacht chun cinn agus ceanglais bhreisithe a eascraíonn as Treoracha éagsúla maidir le measúnachtaí timpeallachta.


Bhí mé ag léamh le cúpla seachtain leabhar úr atá ar an mhargadh ag stairí mór de chuid na tíre, an tOllamh Lee as Coláiste Ollscoile Chorcaí, agus caithfidh mé a rá gur chuir sé áthas orm go bhfuil sé i ndiaidh an teoiric seo a thógáil, agus is é an chéad duine acadúil, chomh fada agus is eol dom, a thóg an teoiric seo go raibh an Ghaeilge ag cur isteach ar ár bhforbairt eacnamaíochta.  Thóg sé pointe i ndiaidh pointe, agus tá sé i ndiaidh argóintí móra a chur suas, agus tá súil agam go dtosóidh sé seo díospóireacht ar fud na tíre faoi cén buntáiste atá sa Ghaeilge, cad é an tábhacht atá sa Ghaeilge, agus cé chomh tábhachtach is atá sé dár bhféiniúlacht agus dár meas féin.


Mura bhfuil pointí bónais CAO ar fáil, caithfear féachaint ar rogha 2, sé sin go mbeidh an t-ábhar Gaeilge ann a dhéanfadh gach dalta agus go mbeadh an Ghaeilge fheidhmeach - nó cibé ainm a chuirfear air amach anseo - ann freisin mar ábhar roghnach. Is ceist acmhainní agus infheistíochta í sin. Caithfidh an Roinn Oideachais a bheith sásta an infheistíocht sin a dhéanamh ionas go n-éireoidh leis.


Mar is eol don Teachta, tá próiseas tairisceana maidir le haersheirbhís d’Oileáin Árann ar siúl faoi láthair. Mar chuid den phróiseas sin, foilsíodh Iarratas ar Thairiscint inar leagadh amach na huastáillí a d’fhéadfaí a ghearradh faoin gconradh atá beartaithe. Tá na huastáillí sin mar aon leis na huastáillí atá i bhfeidhm faoin gconradh reatha leagtha amach sa tábla thíos:


Mar gheall ar nádúr an iompair lamháltais do leanaí neamh-incháilithe agus an tosaíocht áiteanna a sholáthar do leanaí incháilithe, d’fhéadfadh go mbeadh barraíocht éilimh ar an soláthar d’áiteanna lamháltais; sna cásanna seo leithdháilfidh Bus Éireann ticéid do shuíocháin spártha trí úsáid a bhaint as próiseas de rogha randamach.


Ní miste don Teachta a nótáil, áfach, go raibh cruinniú ann inné idir Pobal (a dhéanann bainistiú ar an gClár Forbartha Áitiúil agus Pobail thar ceann mo Roinne) agus MFG. Ag an gcruinniú sin, chuir Pobal in iúl don chomhlacht go bhfuil siad chun feidhmeannach neamhspleách a ainmniú le hoibriú le MFG agus le scrúdú a dhéanamh ar an mbealach ina fheidhmítear an Clár Forbartha Áitiúil agus Pobail. Beidh ar an bhfeidhmeannach tuairisciú ar ais laistigh de thrí mhí le moltaí maidir le seachadadh an Chláir ag MFG amach anseo.


Gabhaim míle buíochas leis an Aire Stáit.  Cuireann a fhreagra ríméad orm mar bhí go leor daoine den tuairim go raibh an togra seo marbh.  Is breá a cloisteáíl go mbeidh sé ag tarlú.  Tá ríméad orm faoi sin agus tréaslaím leis an Aire Stáit as an bhfreagra.  Táimid ag súil go mór le seo.  Tá ceist bheag amháin agam.  An bhfuil an tAire Stáit in ann léargas a thabhairt dúinn ar chén sórt buiséad tógála atá leis agus ar chén príomh tiománaí a bheidh i gceannas ar an togra.  Cé acu de na heagrais, an dá Roinn, Údarás na Gaeltachta nó Oifig na nOibreacha Poiblí a bheidh ag tiomáint an togra chun cinn, sa chaoi gur féidir linn brú leanúnach a choinneáil orthu?


Tá áthas orm a rá nach laghdófar i mbliana an tsuim airgid £75,000 a cuireadh ar fáil chun scéim tábhachtach, Scéim Labhairt na Gaeilge, a reachtáil le cúpla bliain anuas.  Tá bunáite na ndeontas faoin scéim i leith na scoilbhliana 1986-87 íoctha anois ag mo Roinnse agus tá áthas orm a rá nach bhfeictear faoi láthair don Roinn go bhfuil aon mhórchúlú ar líon na ndaltaí a thuillfidh an deontas.


Ní gá ach suirbhé a dhéanamh sa chloigeann de na daoine atá ag plé leis an bpobal. I nGaeltacht Chonamara, an ceann is láidre sa tír, tá daoine a théann ó theach go teach ar an talamh, oifigigh leasa shóisialaigh agus feidhmeanna na comhairle contae, atá ag plé leis an bpobal. Nílim ag caint faoi na daoine nach bhfuil mórán plé leis an bpobal acu ach faoi siúd a bhíonn ag plé leis chuile lá. Is sampla eile é an fhoireann innealtóireachta. Caithfimid díriú air sin. Caithfimid na caighdeáin agus na poist a leagan síos. Aontaím leis sin ach, má tá an tAire Stáit ag iarraidh rud eile a dhéanamh agus gan caighdeán chomh hard sin Gaeilge a thabhairt isteach, ba cheart go mbeadh caighdeán ann ina leagtar amach poist na ndaoine sin. Sa bhealach sin, beimid in ann dul ar aghaidh ón áit ina bhfuil muid go céimniúil mar is áit sách dona é.


Fad is a bhíonn freastal le déanamh ar an duine a bhfuil an freastal uaidh nó uaithi, ba chóir go mbeidh an oiliúnt faighte ag an duine atá ag déanamh an fhreastail agus go mbeadh aithne ar agus muinín sa duine sin. Go minic, le daoine atá ag dul amach in aois nó amach sna blianta nó le daoine atá faoi mhí-bhuntáiste nó faoi chiorrú coirp nó intinne, an rud is mó atá ag teastáil ná go mbeadh muinín acu sa duine ag tabhairt chúraim. Má tá eagraíocht ag athrú pearsan chuile sheachtain nó chuile mhí i gcaitheamh daoine, ní féidir muinín a bheith ag an duine sa té ag tabhairt chúraim. Is é sin an rud is mó le saothar a thabhairt.


Tá deis iontach againn mar Ghaeil sna táscairí folláine, nó na well-being measures, atá á socrú ag an Rialtas faoi láthair lena ndéantar measúnú nua, níos leithne agus níos cruinne ar ár ngeilleagar agus ár sochaí go ginearálta ná mar a dhéanann GDP amháin. Níl creat ná cruth an córas táscaire atá á dhearadh ag an Roinn Airgeadais feicthe agam go dtí seo. Molann an OECD go mbeadh 11 innéacs nó príomhghné á measúnú.


Sa drochuair go gcuirtear duine ar aghaidh gan Ghaeilge, tá súil agam go mbeidh sé de chiall ag pobal na Gaeltachta gan an rud a choinníonn an t-údarás ar an saol a mhilleadh. Tá muinín agamsa as an bpobal. Is daonlathaí mé, agus creidim go bhfuil i bhfad níos mó céille ag an bpobal ná duine gan Ghaeilge a cheapadh ar bhord an údaráis. Tá súil agam go bhfaighidh siad ceannródaíocht ó na páirithe polaitiúla sa mhéid sin agus go mór mór ó dhreamanna a bheadh ag cur sraith iarrthóirí ar aghaidh.


Ba mhaith liom ceist a chur air, an bhféadfadh sé a rá linn céard tá ins an Bhille a chabhródh le chomharchumainn Ghaeltachta chun forbairt ceantair áirithe a chur chun cinn?  Céard tá sa Bhille a chabhródh le comharchumainn na n-oileán in iarthar Chonamara chun an obair atá tosnaithe acu, agus atá ag dul chun cinn, a chur chun dea-chríoch? Conas a chabhróidh an Bhille seo leo sin?  Conas a chabhróidh an Bhille an teanga a neartú, go háirithe sna limistéir ar a dtugtar an Bhreac-Ghaeltacht?


Níl aon scéim ná clár ag mo Roinn chun tacaíocht ná cúiteamh a thabhairt do chuideachtaí iompair ná cuideachtaí eile a chaill amach ar ioncam de bharr na coláistí samhraidh sa Ghaeltacht a bheith curtha ar ceal i mbliana da bharr COVID-19. Níor mhiste do chuideachtaí dá réir, mura bhfuil déanta cheana féin, leas a bhaint as an raon tacaíochtaí ábhartha atá á gcur ar fáil ar bhonn lárnach ag an Stát a chuimsíonn tacaíochta sa réimse fostaíochta.


Ba mhaith liom cúpla focal a rá i dtaobh an Mheastacháin seo.  Ba bhrónach an scéal d'innis an tAire dhúinn i dtaobh na ceiste seo.  Níl dóchas go mbeidh slí bheatha le fáil ag na daoine óga sa nGaeltacht agus muna bhfuil sé le fáil acu sa mbaile caithfidh siad dul thar lear go tíortha gallda.  Níl acu ach paistí talún nach féidir leo cothú fháil astu agus caithfidh siad teicheadh as an tír muran féidir tionscail nua a chur ar bun agus na sean-tionscail d'athbheochaint agus a mhéadú.


Tá deacrachtaí móra airgeadais ag cuid de na comharchumainn Ghaeltachta d'ainneoin na fial-chabhrach Stáit atá faighte acu.  Le deis bhreise a thabhairt dóibh bhunaigh mé coiste eile i lár na bliana seo caite chun a bhfadhbanna a scrúdú: chuir na fadhbanna móra airgeadais a bhí ag brú ar chuid mhaith de na comharchumainn iontas ar an gcoiste fiú. Tá cúnamh speisialta breise tugtha do chomharchumainn áirithe ar oileáin ach  faraoir níor éirigh le cuid de na comharchumainn a léiriú don choiste go bhféadfaí tarrtháil á dhéanamh orthu ar airgead réasúnta agus go mbeadh gníomhaíochtaí inmharthana ar siúl acu dá éis sin.  Tá mo Roinnse agus Údarás na Gaeltachta i gcomhairle leis na comharchumainn sin faoi láthair d'fhonn deis a thabhairt dóibh a chruthú go bhféadfaí gníomhaíochtaí áirithe dá gcuid a bheadh inmharthana a tharrtháil ar chostas réasúnta.


Bíonn ar oileánaigh dul isteach is amach go minic. Bíonn cuid acu gafa le spórt. Go deimhin féin, tháinig lánchúlaí ar fhoireann mionúir na Gaillimhe i mbliana - ceann de na réalta peile is fearr a fhacthas ag an aois seo - as Oileáin Árann. Chuile uair a théann sé isteach, bíonn air €12 a íoc. Ní smaoineodh daoine ar an mórthír go gcaithfidís an méid sin a íoc ag an aois sin le peil a imirt dá gcontae. Mar sin, tá sé riachtanach go mbeidh uastáillí i gceist. Dar liom, ní bheidh aon ghlacadh ag na hoileánaigh leis mura mbeidh a leithéid ann. Is é sin atá ráite acu. Ní hamháin an tréimhse ón 4 Eanáir go dtí an 17 Márta, ach an bliain uilig, atá i gceist anseo.


den Aire Rialtais Aitiúla agus Sláinte Puiblí an ndéarfadh sé cad iad na Baile-líomatáistí i n-ar críochnuíodh, um an 30adh Meitheamh, 1933, tithe go mbaineann Alt a 6 (1) (a) (ii) d'Acht na dTithe (Forálacha Airgid agus Forálacha Ilghnéitheacha), 1932, leo; agus cad é an méid de sna tithe sin atá i ngach líomatáiste fé leith aca san.


Rinne Bord SBCA Chonnacht Theas an cinneadh i Meán Fómhair 2020, i ndiaidh an athbhreithnithe fhairsing seo inar scrúdaíodh staitisticí cliant agus forbairtí daonra sa cheantar tíreolaíochta, chun seirbhís dhaingean agus fhreagrúil for-rochtana, atá dírithe ar fhreastal ar riachtanais chliant, a chur in ionad láithreacht na hoifige buaine sa Cheathrú Rua. Is ar bhonn coinne a oibreofar an tseirbhís for-rochtana, agus cuirfear cabhair agus comhairle ar fáil dóibh siúd ar fud Chonamara a bhfuil fadhbanna fiachais acu, agus cuirfear seirbhís a bheidh bunaithe ar choinní ar fáil sa Cheathrú Rua agus i gceantair áitiúla eile.